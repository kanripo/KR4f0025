# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:14
#+PROPERTY: JUAN 65

¶
　記(一/)¶
　　　文水縣卜子祠堂記¶
孔氏之徒身通六藝者七十子子貢以夫子之言性與
天道¶不可得聞而曾子以魯得之至論文學必曰子游
子夏孔子¶既沒曾子之學羣弟子或未之篤信獨以有
<pb:KR4f0025_WYG_065-1b>
若為似聖人而¶子夏居西河西河之人亦疑之于孔子
若二子者將不得為¶具體者與徐防之言曰詩書禮樂
定自孔子發明章句始于¶子夏盖自六經刪述之後詩
易俱傳自子夏夫子又稱其可¶與言詩儀禮則有䘮服
傳一篇又嘗與魏文侯言樂鄭康成¶謂論語為仲弓子
夏所撰特春秋之作不賛一辭夫子則曰<md:KR4f0025_SBCK_065-1b>¶春秋屬商其
後公羊榖梁二子皆子夏之門人蓋文章可得¶聞者子
夏無不傳之文章傳性與天道亦傳也是則子夏之¶功
<pb:KR4f0025_WYG_065-2a>
大矣而戴氏禮載曽子之言以疑于夫子罪子夏夫曰
有¶子之言似夫子曽子聞之子游未之怪也其不從羣
弟子彊¶者特以事之不可耳後世拘儒疑其說于廟庭
之祀黜有若¶而進子張又或謂西河不當專祀子夏由
其過信曽子之言¶而未之繹也抑何其刺謬與文水固
當日西河之境也隱泉¶山之麓舊有子夏祠嵗在丙午
秋八月予獲拜祠下縱觀昔¶人碑記往往僅志土木廢
興及歴代封秩而已至其發明章¶句傳孔氏之學為西
<pb:KR4f0025_WYG_065-2b>
河文教所自始顧不及焉私心竊以為¶憾夫山水亭䑓
之勝卉木之華其有歴乆不廢者游人過之¶尚或覽物
而賦詩或題名鑱石其處況夫瞻先賢之祠宇卒<md:KR4f0025_SBCK_065-2a>¶無一
言暢其㫖其何以祛世儒之惑則後死者之過也爰綴¶
舊聞為記亦以見戴記所載殆非曽子之言而六經之
傳子¶夏之功尤多報祀之義盖非獨西河之人宜然矣¶
　　　大同府威逺衞重修學記¶
庠序學校之設非王政之本與三代盛時其地自黨遂
<pb:KR4f0025_WYG_065-3a>
達國¶都莫不有學其人自天子之元子以及士庶人子
莫不入于¶學其典禮政令則自釋奠釋菜習郷習射執
醬執酳以至獻¶馘獻囚莫不備舉于學又擇君子之儒
仁義忠信樂善不倦¶者以為之師士之入乎學者俎豆
筐篚象勺千籥有其器鞉¶鼓椌楬笙鏞琴瑟有其音屈
伸俯仰盤躃綴兆有其度藏修¶息游有其所而師氏以
三徳三行教國子司徒以六徳六行¶六藝賔興之上無
私師下無私學此三代之學所以盛美而<md:KR4f0025_SBCK_065-2b>¶大備也後世
<pb:KR4f0025_WYG_065-3b>
學日以弛典禮政令聽州郡吏專制之于上不¶必盡舉
于學其僅存不廢者春秋上丁廟祀孔子釋奠釋菜¶而
已為之師者未必盡擇君子之儒徒塊然自處學宫使
之¶不由其誠敎之不盡其才士亦隱其學而疾其師視
學校為¶不急之務由是學宫坐以傾圮至有終嵗不游
于學者嗚呼¶學校王政之本至視為不急之務而聽其
傾圯此君子之儒¶為人師者所甚憂也威逺衛當大同
關塞之衝士之習于文¶事者蓋寡自邉隅晏安士始以
<pb:KR4f0025_WYG_065-4a>
絃誦相勵而敎諭王君復能¶以仁義忠信之説善諭之
衛故有學嵗乆將圮王君率諸生¶某等新之諸生咸樂
趨事堂廡寢筵欂櫨榱桷㦸門璧池莫¶不具飾不侈不
陋工既竣向予請記嗚呼三代之學其得存¶于今者僅
矣自夫師之不嚴而道不尊士于是失端本之學<md:KR4f0025_SBCK_065-3a>¶不知
順行以事師長則無良師為之也若王君者樂善不倦¶
可謂知本之君子矣昔魯侯既作泮宫詩人頌之有曰
無小¶無大從公于邁又曰濟濟多士克廣徳心至學校
<pb:KR4f0025_WYG_065-4b>
之廢鄭人¶刺之則曰縱我不往子寜不來諸生能廣王
君之心日相與¶藏修息游於是講其徳行習其文藝孰
謂三代之學不可幾¶于今日也哉¶
　　　衢州府西安縣重建學記¶
古者立學自辟雍頖宫下至術序黨庠家塾所稱先聖
先師¶初無一定之位故釋奠有合而無尸自漢廟祀孔子
闕里迨¶唐武徳後建廟于國子監又定稱周公曰先聖
孔子曰先師¶開元以降郡邑通有孔子廟祀然廟與學
<pb:KR4f0025_WYG_065-5a>
亦未均合為一也¶其後學必立廟由太學及府州縣
率有定制太學之堂或曰<md:KR4f0025_SBCK_065-3b>¶&KR0156;倫或曰明徳餘皆以明
倫為扁旁立社學射圃暨啟聖之¶祠後峙尊經之閣
廟則三門六㦸殿設栗主更先聖曰至聖¶而仍先師
之名専祀孔子配以四子十哲而祀七十子先儒¶于
兩廡薄海内外莫有異焉者葢天下不可一日無教
學不¶可一日廢于天下舍未師而専主孔子庶㡬道
徳出于一古¶今之立學雖殊而所以教則同也西安
<pb:KR4f0025_WYG_065-5b>
縣學舊在禮賢門外¶嘉慶鄉製錦坊元未燬于兵明
洪武初一徙于城北廢斗室¶法院為之正徳間再徙
于宋貢院遺址嘉靖中復徙于大中¶祥符寺繼是規
制差備自兵燹¶之後縣學牆屋薪木皆毁惟文廟僅
存梁棟亦圮¶其來守是土者¶視學舍為不急之務嵗
久不治會進士潁州鹿侯(祐/)來知<md:KR4f0025_SBCK_065-4a>¶縣事下車謁孔子
廟顧瞻太息而曰學校如此其何以造士¶且教何以
興而政何以舉是守土者之責也侯乃預為規畫¶俾
<pb:KR4f0025_WYG_065-6a>
山農之産竹木陶旊之治瓦甓段冶之攻釘鉸者咸
得輸¶井税儲之以待興築而以月俸補其額政尚簡
易不事鞭朴¶逾年而逋賦悉完於是鳩工庀材侯首
捐錢若干緡縣之大¶夫士學官暨其弟子咸率私錢
為助首葺廟宇次營兩廡各¶九楹次建明倫堂次設
先賢先儒木主然後繚垣牆塗丹粉¶濬泮池之水種
樹廟庭及堂之前後凡百本經始于辛未之¶秋今年
春二月堂成侯興器用幣釋奠于廟牲酒豆籩秩秩
<pb:KR4f0025_WYG_065-6b>
有儀觀者交悦具頌侯之功伐石以進侯曰未也堂
雖成祠¶與閣未備且曩時賜書未有存者經以載道
而學舍無之其¶可哉乃購羣經疏義凡百餘家将納
之廟鼓篋以示學者噫<md:KR4f0025_SBCK_065-4b>¶侯之用心勤矣夫三衢固仕
國也昔之言經術者若鄭灼之¶三禮劉牧徐庸柴翼
之易徐晉卿王宏之春秋是皆西安産¶也西安之俗
其君子敏於事士之志于學者不少而¶居無黌舍市
無書肆其何所資以講習焉得侯所購¶之書貯于學
<pb:KR4f0025_WYG_065-7a>
有不相觀而善相説以解辨其同異而博喻之¶者乎吾
知教之所由興必自西安始予視侯忝一日之長與¶侯
別三年入其境賈安于㕓農歌于野游乎學校則昔之
廢¶者具舉葢中心怡懌有不能自已于言者而縣學教
諭海鹽¶錢君瑞徵樂襄其役與予同鄉里述侯立學之
功集事之敏¶皆過人計慮之表爰摭其本未而書之于
石¶
　　　重修嚴州府桐廬縣儒學記
<pb:KR4f0025_WYG_065-7b>
師儒之官道德之歸政治之本也漢郡置文學掾唐校
立經<md:KR4f0025_SBCK_065-5a>¶師庠立孝經師宋元書院各設有山長所以教士
者専矣¶
皇朝因明之制縣立儒學教諭訓導各一人掌士子之
版銓¶法凡貢于禮部屢試不第及學生食餼廩者既老
而後用之¶雖不失古選擇耆儒之意然往往精銳已挫
頽惰衰慵講舍¶之不修生徒之日散師嚴道尊之謂何¶
聖天子立賢無方妙年英俊之士亦得銓授由是桐鄉
<pb:KR4f0025_WYG_065-8a>
汪君¶教諭桐廬既至謁先師覩祠宇圮敗陳丹暗粉久
已不治於¶焉出私錢命工匠楣椳楔柣栭桷杗廇有筄
有簃或榩或堊¶鳩工于某年月日告竣于某年月日計
費白金十鎰爾而堂¶齋門廡百廢具舉春秋上丁釋奠
廟下莘莘俎豆小大駿奔¶暇課諸生于碧梧書屋而又
汲有井渡有船蹊有桃李縣之¶士子樂羣親師慶行禮
之有其地焉君乃貽書與予請為文<md:KR4f0025_SBCK_065-5b>¶紀之石予嘗往來
四方見府州縣衞學傾者十之六七上官¶諉之有司有
<pb:KR4f0025_WYG_065-8b>
司以催科聴訟之繁每視為不急之務至于肄¶教者禄
既薄而權輕朝日之盤恒苦不飽安有餘力葺治牆¶屋
其能免于風雨鳥鼠之侵蝕乎君能不私其財不費乎
帑¶不病夫民力以興廢自任可謂能也已矣桐廬之學
舊在西¶䲧一徙于戴家橋北再徙于縣治東北之小山
宣和中燬于¶寇紹興以降知縣事趙公侃趙汝憚趙汝
驤胡太古先後修¶建元末復燬于兵洪武再建則知縣
事毛道主之正統初重¶葺則知縣事汪榮主之成化以
<pb:KR4f0025_WYG_065-9a>
後安慶李琛東莞盧勗黄岡¶曹珪雲南楊漢四會何經
南海吳宗湯清江李紹賢來知縣¶事咸克修廟學此有
司之職也以校官獨任之則自君始¶
　　　揚州府儀真縣重修儒學記<md:KR4f0025_SBCK_065-6a>¶古之造士立學士之志于道者必于郷校事其師記曰
禮聞¶來學不聞往教當其盛時無小無大從公于邁及
其廢則曰¶縱我不往子寧不來而又繼之曰一日不見
如三月兮是故¶博習者必親其師論學者必取友學者
<pb:KR4f0025_WYG_065-9b>
有失教者知之長其¶善而救其失藏焉修焉息焉游焉
安于所居之地夫然後師¶嚴道尊民知敬學也已學之
制匪一虞庠上下夏序東西殷¶膠左右周保傅所紀為
學有五漢立三雍晉興兩學至于唐¶分學為七三品以
上子孫國子學教之五品以上子孫太學¶教之曰廣文
以領國子生之業進士者曰四門以授七品之¶子及庶
人之俊異子弟律學以講律令格式書學以考篆籀¶
分𨽻真草章行算學以明億兆京垓秭壤溝澗正載
<pb:KR4f0025_WYG_065-10a>
斯成德¶達材各有其選教之亦多術矣自宋而後雖
于州郡縣學之<md:KR4f0025_SBCK_065-6b>¶外兼設山長然書數之學輟勿講科
目之繁既省士子分治¶五經専習四子家各有師不
必問業于鄉校而儀真縣治當¶江介之衝舊為江淮
發運之所邦人多居鹽筴之利其子弟¶注籍于學束
修之禮通名于校官歲一再至而已㦸門之攲¶傾泮
水之淟濁文廟之瀸漏講堂横舍之榛蕪守土司教
者¶第有坐愁行歎已焉通政司使巡視兩淮鹽課監
<pb:KR4f0025_WYG_065-10b>
察御史曹¶公恤商以仁待士以禮每因秤掣至縣
布寛大之條舳艫銜¶接枻鼓榜歌於是公年五十
矣商綱亭户咸思進酒于公醵¶白金二十鎰稱壽
公却之再三適公乗幰過市遮馬拒輪以¶請公乃召
汪訓導(榖詒/)語之曰縣學之不修久矣吾無私財¶可
以訓工也曷若以衆所率之錢新多士肄業之地庶
幾邑¶子享人爵之報乎於焉衆皆恱頌公之無私而
克廣德心也<md:KR4f0025_SBCK_065-7a>¶歳之(缺/)月誕治泮宫工匠陶旊各程其
<pb:KR4f0025_WYG_065-11a>
材自西徂東百廢具¶舉由是諸生問業有所來親其師人
知敬學爾乃伐石以志¶重修之嵗月曹公名寅字子清一
字茘軒滿洲人為文者誰¶
南書房舊史秀水朱彞尊也¶
　　　杭州洞霄宫提舉題名記¶
宫觀之設其初本崇奉道士之教玊清昭應宫使趙安仁
王¶旦丁謂領之景靈宫使冦準馮拯領之會靈觀使王欽
若李¶迪領之真宗嘗以命王曾曾辭不居仍以讓欽若得
<pb:KR4f0025_WYG_065-11b>
毋恥以¶宰臣主道院事與仁宗手詔有云老臣朕之所眷
禮也故于¶引年辭疾者従其請増其秩給其奉加恩及其
子孫遇大禮¶許綴舊班失儀勿劾宋之敬大臣體羣臣可
謂至矣舊制在¶京曰内祠以前宰執留京師及見任使相
充使次充提舉下<md:KR4f0025_SBCK_065-7b>¶此提點主管判官都監各有分職元豐
再定官制縁祖宗所¶設不廢居是位者食有奉衣有綾絹
羅緜傔有餐錢相循為¶佚老優賢之典焉抗州洞霄宫自
熙寧初設有提舉髙宗南¶渡特改内祠崇其體貌以提舉
<pb:KR4f0025_WYG_065-12a>
受祠禄嵗有其人稽之國史¶合之野紀其先後倫序爵里
姓名猶可得而考也康熙癸酉¶九月予尋大滌洞天閲鄧
牧心所撰志建炎以後主是祠者¶前言往行均未之載并
爵里姓名亡之堂中止設昭武李公¶新安朱子二主因語
道紀司遺獻不宜湮沒許為補錄書之¶壁嵗華荏苒一十
四年乃始具録寄之自建炎迄咸淳凡一¶百一十五人嗚
乎漢之丞相遇日蝕星變輒行策免或以微¶罪下獄致自
殺其得安車駟馬賜金歸里者㡬人哉南宋諸¶公獲退保
<pb:KR4f0025_WYG_065-12b>
祠禄不可謂非厚幸然迹其避賢者路未必皆安<md:KR4f0025_SBCK_065-8a>¶于義命
有再出而僨師辱國者百世而下公非公是之心人¶皆有
之安能箝天下之口而淆亂其功罪易之傳曰窮大者¶必
失其居升而不已必困君子所貴乎知進退存亡而不失¶
其正也若夫趙㠓胡交修李正民以徽猷閻待制季陵以
右¶文殿修撰衞膚敏沈晦以集英殿修撰法原以顯謨閣
待制¶紀傳概書曰提舉竊疑所充乃提點主管之職與提
舉葢有¶別矣至于文公當日第主管崇道沖祐雲臺崇福
<pb:KR4f0025_WYG_065-13a>
太乙諸祠¶提舉鴻慶一宫未嘗主此地事從其實故不
書康熙四十六¶年秋七月前翰林院檢討充
日講官知
起居注入直¶
南書房纂修明史一統志秀水朱&KR0156;尊記¶
　　龍圗閣直學士將樂楊時中立¶
　　觀文殿學士開封耿南仲晞道(建炎元年/)<md:KR4f0025_SBCK_065-8b>¶　　述古殿直學士上蔡謝克家任伯
<pb:KR4f0025_WYG_065-13b>
　　資政殿學士開封吕好問舜徒¶
　　觀文殿大學士邵武李綱伯紀¶
　　資政殿學士襄邑許翰崧老¶
　　資政殿學士宋城路允廸公弼(二年/)¶
　　延康殿學士(闕/)　董耘¶(闕/)
　　資政殿學士瑞安許景衡少伊¶
　　徽猷閣學士縉雲詹乂持國(三年/)¶
　　資政殿學士任城李邴漢老
<pb:KR4f0025_WYG_065-14a>
　　資政殿學士曲阜顔岐夷仲¶
　　資政殿學士真州吳敏元中(紹興元年/)¶
　　觀文殿大學士鄧城范宗尹覺民<md:KR4f0025_SBCK_065-9a>¶　　資政殿學士滁州張守子固¶
　　觀文殿學士祁門汪伯彦廷俊¶
　　端明殿學士河南富直柔季申¶
　　資政殿學士吳興葉夢得少藴(二年/)¶
　　顯謨閣學士丹陽翟汝文公㢲
<pb:KR4f0025_WYG_065-14b>
　　端明殿大學士齊州吕頤浩元直(三年/)¶
　　端明殿學士安陽韓肖胄似夫¶
　　資政殿大學士緜竹張浚徳逺(四年/)¶
　　資政殿學士分寧徐俯師川¶
　　觀文殿大學士姑蘇朱勝非藏一(五年/)¶
　　端明殿學士解梁趙鼎元鎮¶
　　端明殿學士海州胡松年茂老<md:KR4f0025_SBCK_065-9b>¶　　資政殿學士徳清沈與求必先(六年/)
<pb:KR4f0025_WYG_065-15a>
　　端明殿學士雲州折彦質仲古¶
　　資政殿學士儀真劉大中立道(七年/)¶
　　資政殿學士上虞李光泰發(九年/)¶
　　資政殿學士毘陵孫近叔詣(十一年/)¶
　　端明殿學士餘杭何鑄伯夀(十二年/)¶
　　資政殿學士濟南王次翁慶曽(十三年/)¶
　　端明殿學士浮梁程克俊元籲¶
　　資政殿學士上饒余堯弼致勛(二十一年/)
<pb:KR4f0025_WYG_065-15b>
　　端明殿學士寧國章复季常(二十二年/)¶
　　端明殿學士(闕/)　宋樸(闕/)　(二十三年/)¶
　　端明殿學士鄞史才徳夫(二十四年/)<md:KR4f0025_SBCK_065-10a>¶　　資政殿學士金壇湯鵬舉致逺(二十七年/)¶
　　觀文殿大學士吳興沈該守約(二十九年/)¶
　　資政殿大學士建康王綸徳言(三十年/)¶
　　資政殿大學士浮梁汪澈明逺(隆興元年/元年再任)¶　(乾道/)
　　資政殿學士萊州辛次膺起季
<pb:KR4f0025_WYG_065-16a>
　　資政殿學士夀昌葉義問審言¶
　　資政殿學士宜興周葵立義(二年/)¶
　　觀文殿學士宜興蔣芾子禮(七年/)¶
　　資政殿學士仙游葉顒子昂(乾道二年/)¶
　　觀文殿學士興化陳俊卿應求(四年/)¶
　　觀文殿學士夀春魏杞南夫(八年/)¶
　　觀文殿學士婺源王炎晦叔(九年/)<md:KR4f0025_SBCK_065-10b>¶　　資政殿學士鄱陽洪遵景嚴
<pb:KR4f0025_WYG_065-16b>
　　觀文殿大學士四明史浩直翁(淳熙元年/)¶
　　資政殿學士鄱陽洪适景伯¶
　　端明殿學士金華葉衡夢錫¶
　　觀文殿大學士温陵曽懷欽道¶
　　資政殿大學士温陵梁克家叔子(六年/)¶
　　資政殿學士徳清李彦穎秀叔(九年/)¶
　　資政殿學士吳郡范成大致能(十年/)¶
　　觀文殿大學士金華王淮季海(十五年/)
<pb:KR4f0025_WYG_065-17a>
　　資政殿大學士華亭錢良臣師魏¶
　　資政殿學士臨江蕭燧照鄰(十六年/)¶
　　資政殿大學士候官黄洽徳潤(紹熙元年/)<md:KR4f0025_SBCK_065-11a>¶　　端明殿大學士永春留正仲志(五年/)¶
　　觀文殿大學士吳興葛邲楚輔¶
　　端明殿學士邵武任希夷伯起¶
　　資政殿大學士上饒施師㸃聖與¶
　　觀文殿學士廬江王藺謙仲
<pb:KR4f0025_WYG_065-17b>
　　觀文殿大學士餘干趙汝愚子直(慶元元年/)¶
　　觀文殿大學士龍㳺余端禮處恭(二年/)¶
　　觀文殿學士臨海陳騤叔進¶
　　端明殿學士泉州傅伯夀景仁(嘉泰三年/)¶
　　端明殿學士江隂丘崈宗卿(開禧三年/)¶
　　端明殿學士崑山衛涇清叔¶
　　觀文殿大學士臨海錢象祖伯同(嘉定元年/)<md:KR4f0025_SBCK_065-11b>¶　　資政殿學士嘉興婁機彦發(二年/)
<pb:KR4f0025_WYG_065-18a>
　　端明殿學士南豐曽從龍君錫¶
　　資政殿大學士天水趙善湘清臣(紹定五年/)¶
　　資政殿學士東陽葛洪容父(端平二年/)¶
　　觀文殿大學士鄞鄭清之徳源¶
　　資政殿大學士慶元宣繒宗禹(三年/)¶
　　資政殿學士邛州魏了翁華父¶
　　端明殿大學士邵武鄒應龍景初(嘉熙元年/)¶
　　觀文殿大學士増城崔與之正子(三年/)
<pb:KR4f0025_WYG_065-18b>
　　資政殿學士浦城徐榮叟茂翁(淳祐二年/)¶
　　端明殿學士永嘉林略孔英(三年/)¶
　　資政殿學士餘干劉伯正直卿(四年/)<md:KR4f0025_SBCK_065-12a>¶　　資政殿學士黄巖杜範成已¶
　　觀文殿大學士蘭溪范鍾仲和(六年/)¶
　　觀文殿學士候官陳韡子華(九年/)¶
　　資政殿學士慶元應㒡之道(十年/)¶
　　資政殿大學士嘉興李曽伯長孺(十二年/)
<pb:KR4f0025_WYG_065-19a>
　　資政殿學士隆州李性傳成之¶
　　端明殿學士金華王埜子文(寳祐三年/)¶
　　資政殿大學士浦城徐清叟直翁¶
　　觀文殿大學士威州謝方叔徳方¶
　　觀文殿大學士濠州董槐庭植(四年/)¶
　　端明殿學士建寜蔡抗仲節¶
　　端明殿學士龍游馬天驥徳夫(五年/)<md:KR4f0025_SBCK_065-12b>¶　　觀文殿學士新安程元鳯申甫(六年/)
<pb:KR4f0025_WYG_065-19b>
　　資政殿學士閩林存以道(開慶元年/)¶
　　端明殿學士蒲江髙定子瞻叔¶
　　資政殿學士寧國饒虎臣伯武(景定元年/)¶
　　端明殿學士金華厲文翁¶(闕/)
　　觀文殿大學士溧水吳潜毅夫¶
　　資政殿學士嘉興沈炎若晦(二年/)¶
　　端明殿學士閩許應龍恭甫¶
　　端明殿學士都昌江萬里子逺(咸淳十年再任/)
<pb:KR4f0025_WYG_065-20a>
　　資政殿大學士醴陵皮龍榮起霖(三年/)¶
　　觀文殿學士金華馬光祖莊父(咸淳五年再任/)¶
　　資政殿學士睂州楊棟元極<md:KR4f0025_SBCK_065-13a>¶　　觀文殿大學士天水趙與□德淵¶
　　資政殿學士潼川姚希得逢原(咸淳二年/)¶
　　觀文殿大學士叙州程公許季與¶
　　資政殿大學士溧水吳淵道父¶
　　觀文殿大學士樂平馬廷鸞翔仲(八年/)
<pb:KR4f0025_WYG_065-20b>
　　　　余既作記具書南渡後提舉姓氏爵里百一
　　　　十四¶人猶未鋟諸壁也嵗在戊子冬覽李彌
　　　　遜竹谿集¶有翟汝文落致仕提舉臨安府洞
　　　　霄宫制彌遜行¶詞中云其還神武之衣冠勉
　　　　奉洞霄之香火宋史¶雖不書不可沒其名矣
　　　　汝文執政僅三月以伉直¶忤秦檜殿庭相爭
　　　　至斥檜乃金人之姦細趙甡中¶興遺史載之
　　　　宰相例以殿閣學士予祠題曰顯謨<md:KR4f0025_SBCK_065-13b>¶閣學士
<pb:KR4f0025_WYG_065-21a>
　　　　史沒其文取汝文靖康原職書之也彞尊¶又
　　　　識¶
　
　
　
　
　
　
<pb:KR4f0025_WYG_065-21b>
　
　
　
　
　
　
　
　曝書亭集卷六十五<md:KR4f0025_SBCK_065-14a>¶<md:KR4f0025_SBCK_066-1a>¶
<pb:KR4f0025_WYG_066-1a>
欽定四庫全書
　曝書亭集巻六十六¶
　　　　　　　　　　翰林院檢討朱彞尊撰

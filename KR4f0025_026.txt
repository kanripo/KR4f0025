# -*- mode: mandoku-view; -*-
#+TITLE: 曝書亭集
#+DATE: 2015-09-11 17:27:31.258546
#+PROPERTY: ID KR4f0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 26
#+PROPERTY: FILE SB04n0286-026曝書亭集-卷第二十六.
<pb:KR4f0025_SBCK_026-1a>¶
曝書亭集卷第二十六¶
　　　　　　　　　　　　秀水　朱彞尊　錫鬯¶
　詞(三)¶
　　江湖載酒集(下)¶
　　　百字令(彭城經漢髙祖廟作)¶
歌風亭長剰三楹遺廟斷垣摧棟芒碭雲霾銷巳盡惟見馬¶
頭山擁逐鹿人亡斬蛇溝冷一片閒丘隴綵幡斜挂緑楊絲¶
裏飄動　贏得割據羣雄六朝五季各自誇龍種魂魄千秋¶
還此地人&KR0510;野雞誰共社古枌榆村遥巫覡孰管神迎送行¶
人憑弔看來終勝劉仲¶
　　　水龍吟(謁張子房祠)¶
當年博浪金椎惜乎不中秦皇帝咸陽大索下邳亡命全身¶
<pb:KR4f0025_SBCK_026-1b>¶
非易縱漢當興使韓成在肯臣劉季算論功三傑封留萬戸¶
都未是平生意　遺廟彭城舊里有蒼苔斷碑横地千盤驛¶
路滿山楓葉一灣河水滄海人歸圯橋石杳古牆空閉悵蕭¶
蕭白髮經過擥涕向斜陽裏¶
　　　江南好¶
江南好舊事試重論平厎畫船桃葉渡小樓疎雨杏花村何¶
處不消魂¶
　　　同作(無錫)嚴繩孫(蓀友)¶
　江南好最好石頭城細雨溼囬磯燕小暖風扶上紙鳶&KR0127;¶
　遮莫近淸明¶
　　　金縷曲(初夏)¶
誰在紗牎語是梁間雙燕多愁惜春歸去早有田田靑荷葉¶
<pb:KR4f0025_SBCK_026-2a>¶
占斷板橋西路聽半部新添蛙鼓小白蔫紅都不見但愔愔¶
門巷吹香絮緑陰重已如許　花源豈是重來誤尚依然倚¶
杏雕䦨𥬇桃朱戸隔院秋千看盡拆過了幾番疎雨知永日¶
簸錢何處午夢初回人定倦料無心肯到閒庭宇空搔首獨¶
延佇¶
　　　邁陂塘(答沈融谷即送其游皖口)¶
記分襟秋河射角相逢今已春序草芽香徑看猶淺早有落¶
梅無數桃葉渡指鴈齒橋西舊是中山墅留君且住喚紅友¶
傳杯靑猨翦燭伴我夜深語　勞生事白髮蕭閒未許軟塵¶
翻又催去鍾山照眼靑靑在雲壑𥬇人何苦攜手步那得共¶
春潮皖口揚舲度沉吟歸路算二頃湖田一絲釣艇肯負緑¶
蓑雨¶
<pb:KR4f0025_SBCK_026-2b>¶
　　　又(用前韻題查韜荒詞集)¶
對層檐沉沉春酌驚心屢換時序浮萍蹤跡如相避飛夢天¶
涯難數芳草渡尋不到斷橋曲港龍山墅白門此住望塔火¶
林梢江樓鴈厎莫共小牎語　新詞好沈鮑同時矜許朗吟¶
且漫攜去别裁懊惱迴腸曲轉覺良工心苦邀笛步試喚取¶
雙鬟綽板樽前度迢迢紫路計秋水鱸香歸期未晚同聽豆¶
花雨¶
　　　又(題顧茂倫雪灘濯足圖圗爲松陵女子沈𨵿𨵿所繡)¶
更無須調&KR0610;吮粉神針繡出天巧江村自是科頭慣不用雨¶
巾風帽木葉少向獨樹疎陰添个漁童小三髙絶倒𥬇淺菊¶
莎邊閒鷗磯畔千載有同調　蓬門在深徑客來頻埽東籬¶
頗厭枯槁香山詩卷牛腰重六十平頭未老貧也好那似我¶
<pb:KR4f0025_SBCK_026-3a>¶
黄塵六月長安道秋風舉櫂問斜日鱸香卜鄰定許歸計已¶
先料¶
　　　又(自桃葉渡泛舟暮抵浦口雨宿村店漫賦)¶
憶歸時白門楊柳吹花糝滿香徑重來化作靑萍子宛似客¶
游無定呼小艇擬有分桃根桃葉行相並雲廊藻井枉費却¶
臨流紅䦨千百不見玉人凭　西郊路十里柔波如鏡石城¶
髙下殘景江豚多事頻吹浪只怕落潮風猛斜又整信一葉¶
舟輕幾幅蒲帆逞人家煙暝傍急雨長蘆昏鐘古岸漁火隔¶
牎冷¶
　　　蝶戀花(送惠硯溪歸吳)¶
人柳初眠嘶别騎婪尾杯乾送客還吳市春水一灣雙塔寺¶
中庭盡種相思子　俊侶銅駝游倦矣我亦扁舟早晚成歸¶
<pb:KR4f0025_SBCK_026-3b>¶
計試喚紅兒來樹厎翻香小令樽前記¶
　　　又(冋繆天自再過柯翰周園亭)¶
壓水藤牆攲石塢猶記霜深短櫂經過處獨木小橋秋葉舞¶
倦紅不埽門前路　勝侶重攜穿竹語添結茅亭心許沙鷗¶
住日暝澄煙吹不去夜凉滴作髙梧露¶
　　　柳梢靑(題戴上舍惟意所擬圗)¶
一道淸谿露花開到紅板橋西不借鞵輕無絃琴矮沒骨山¶
低　石屏詩句堪題休閒了秋容滿堤坐裏吟邊三升畫榼¶
兩个黄鸝¶
　　　摸魚子(題李武曾灌園圗)¶
護笆籬幾層茅屋爲園期占三𠭇蘆簾紙閣安排易更要藥¶
壚茶臼溪雨後須記取上番移竹春栽柳扁舟計就算夜韭¶
<pb:KR4f0025_SBCK_026-4a>¶
辰𤓰白鹽赤米一飯儘餬口　髙堂健𥬇御潘輿永晝好花¶
隨意簪首疏泉帖石閒行處種樹僰童都有悵别久對圖畫¶
沉吟轉覺難分手客來尋否判踏葉門邊繫船渚尾喚我作¶
(去/聲)鄰&KR0369;¶
　　　又(題徐電𤼵楓江漁父圗)¶
怪煙波釣徒鄉里&KR0328;師如許靑𩯭浮家尚載閒書卷那得身¶
名全隱看一&KR1407;把文賦詩篇樂府都經進披圗暗哂怕白水¶
撈鰕紅䦨鬭鴨與爾便無分　扁舟在蓑笠綸竿未損攪人¶
此日方寸淸江幾曲楓林下多少鱸魚荻筍歸夢準挂十幅¶
蒲帆第四橋能認缾中宿醖算八測塘邊三髙祠下讓我醉¶
眠穩¶
　　　同賦(宜興)陳維崧(其年)¶
<pb:KR4f0025_SBCK_026-4b>¶
　問何人生綃滑笏皴來寂歷如許孤篷幾扇西風厎滴盡¶
　五湖疎雨垂弱縷儘水蔓江葓信意牽他住寄聲魴鱮緫¶
　來固欣然去還可喜知我是鷗鷺　行藏事不是如今纔¶
　悟浮名休再相誤人間多少金貂客輸却緑蓑漁父誰喚¶
　渡早萬木酣霜紅到消魂處林林楓樹又遥襯蘆花揺晴¶
　織暝閙了半汀絮¶
　　　又(寄龔蘅圃)¶
玉玲瓏閣前松石經過朱夏曽撫主人直待秋期近金粟滿¶
庭香雨新樂府早和徧薲洲笛譜篔房句(謂靑士/分虎也)竹垞小住¶
𥬇我若歸時留君爛醉十日不敎去　西堂冷孔翠應凋錦¶
羽鹿麑髙下騰距紅泥亭子方池外深徑共誰延佇歲旣暮¶
想皖口鱘魚又好霑犀箸粉雲風絮定吹到山樓叢梅凍雀¶
<pb:KR4f0025_SBCK_026-5a>¶
把醆舊吟處¶
　　　又(贈吳天章)¶
愛蓮洋無多行卷才華直恁明秀紛紛日下柴車至逸藻吳¶
郎希有李十九慣把汝詩篇三載藏懷袖今秋邂逅便訪我¶
城東凉波殘月曉度玉河柳　交期合不在時時握手傾心¶
偶共杯酒六街聽倦鼕鼕鼓頗厭征衣塵垢殘雪後待驅馬¶
盧溝轉入孤山口蒼厓若臼伴翠竹黄梅香林守歲淸興爾¶
能否¶
　　　又(題王咸中石塢山房圖)¶
最撩人東華塵土騎驢蹩躠還往酒徒幸有王郎在更喜鈍¶
翁無恙傾宿釀話黛色堯峰燈下吳音兩淸詩迭唱畫十里¶
山容茅堂石塢隱隱露薇帳　南歸好髣髴髙居仙掌栖貧¶
<pb:KR4f0025_SBCK_026-5b>¶
儘自蕭放解蘭焚芰非吾事只是海懷霞想春水漲趁三月¶
桃花也擬浮輕舫拖條竹杖約燒筍林香焙茶風細來問五¶
湖長¶
　　　又(同靑士重訪晉賢時書樓落成訂詞綜付雕刻有/懷周士季靑在吳興)¶
小舟紆梧桐鄉裏重來花巳三度主人一𥬇還開徑樹蕙滋¶
蘭無數留客住訝二仲依然未改當年侶别裁樂府譜漁笛¶
薲洲從今不按舊日草堂句　東園好百尺髙樓容與緑牎¶
多少雲霧騰觚飛爵須吾輩禮法由來無取相爾汝但只隔¶
賢兄令弟添離緒來朝喚渡認酒幔春橋茶檣夜柵便訪五¶
亭去¶
　　　蘭陵王(送宋貟外牧仲視榷贑州)¶
禁街六嘶騎河橋一簇而今去嶺北天南忍對離樽便催促¶
<pb:KR4f0025_SBCK_026-6a>¶
雙旌行太速薄暝應投涿鹿吟鞭倚苑雪剛殘且喜輕塵未¶
吹麴　登艫九江曲算港截彭郎山問匡俗層層翠浪峰迴¶
複過十八灘水萬疊煙樹滿園蘭草無數竹照㕔事都緑¶
川陸舊游熟奈上下龍雲無計追逐故人巳分歸茅屋念翦¶
燭深夜後期難卜楓林落月定憶我夢斷續¶
　　　浣溪沙(郊游聮句)¶
出郭尋春春已䦨宜興陳維崧其年東風吹面不成寒無錫秦松齡留仙¶
靑村㡬曲到西山無錫嚴繩孫蓀友　並馬未須愁路逺慈谿姜宸英西溟¶
看花且莫放杯閒彞尊人生别易㑹常難長白成德容若¶
　　　解連環(孫愷似使旋夜話用李十九韻)¶
一燈凉雨話丸都逺岫隔江葱楚曽未滿三月王程訝天角¶
使星錦韉來去箏笛賔筵聽按徧黄裙樂部問香秔酒釅七¶
<pb:KR4f0025_SBCK_026-6b>¶
夕醉眠莞蒻何處　郵籤定能記否但西東指㸃玉羊金虎¶
看摒擋藤笈陳編拂蠧字蟫魚載歸䦨暑多少詞人邀鏡面¶
留題方絮待細論箕子流風漏聲報五¶
　　　祝英臺近(送張見陽令汀華)¶
錦鞍韉潭柘寺小榼載浮蟻纔及春游詩罷各分袂者回聽¶
雨荷邊團茵柳外奈一曲驪歌催起　幾千里試看裊裊雙¶
鳬銅章綰仙吏九面衡山二十四灘水定知後夜相思寒亭¶
煖谷吟不了晚紅餘翠¶
　　　又(送葉道子之官臨淸衛)¶
繡&KR0414;鬉珠勒馬金印且懸肘勝作書生牎燭對紅豆計程㡬¶
日郵籤玉鞭花外早繁杏香飄吟袖　訪晜友只在春草南¶
池無煩夢魂又小榼三升太白酒樓酒相邀露冕投壺東方¶
<pb:KR4f0025_SBCK_026-7a>¶
千騎緫一色春旗楊柳¶
　　　又(送翁武原之官黄州郡丞)¶
嶽蓮雲關樹雨衣潤缷孤舘記得班荆通潞短亭畔自來南¶
浦多愁西風易别把新鴈一繩吹斷　再相見却喜小郡黄¶
州銅符許分綰盡說官閒蝴蝶繞書幔最憐白露横江靑山¶
如畫須夜夜緑樽敎滿¶
　　　又(題丁雁水韜汝詞稾)¶
史梅谿姜石帚澀體夢牎&KR0369;不事形摹秦七與黄九試論北¶
宋南唐偷聲比調誰得似玉昆金友　章江口慣自家宴樽¶
前箏人記紅豆一束朋箋豈意入吾手只合䦨藥香時筒荷¶
卷處次第付笛牀歌袖¶
　　　燕山亭(七月十五夜同次友武曽融谷覃九集謖園竹/屋)¶
<pb:KR4f0025_SBCK_026-7b>¶
新雨横街竹屋晩凉曲徑憐初埽深淺素瓷雪藕調氷添撲¶
半竿紅棗抹麗叢香問甚日吳船攜到秋早漾一片明河兔¶
華圎了　何用擫笛彈絲有骰子玲瓏玉舟催倒檐牙&KR0482;網¶
燈蕊捎蛾坐久露濃風小除&KR0077;樽前數詞客㡬人同調諧𥬇¶
渾不計過申犯卯¶
　　　前題(平湖)陸　葇(次友)¶
　垂了簾衣宛在米家書畫船牎坐楸局未停玉子聲聲聽¶
　得賣花車過樹杪凉生吹幾葉絮雲低墮燈火暈粉莉娟¶
　筠翠捎香妥　纔度天上秋期對月徑風筵又陳𤓰果南¶
　槽紅友内様靑瓷今宵錦茵𢬵涴嘶騎頻催便醉也欲留¶
　無那歸可料寫入竹溪有我¶
　　　前題(嘉興)李良年(武曽)¶
<pb:KR4f0025_SBCK_026-8a>¶
　燕月微黄纔到竹間淡著江南影箔卷半牎露㸃凉波書¶
　屋短於煙艇厎問靑旗𥬇臘釀秋㕑猶賸紅凝鬬古色甌¶
　香汝哥官定　還記舊雨梅邊又一葉飄梧者番淸景吳¶
　根夢去蟹籪魚牀西風暗吹笭箵旅話今宵都忘了五湖¶
　歸興更靜便挑盡燭花也肯¶
　　　百字令(燕市逢李分虎)¶
竹垞春雨悵早梅未放扁舟先𤼵别後聞君浮皖口渺渺波¶
潮天末燕市經過相逢一𥬇逆旅征衫脫郷園無恙怱怱燈¶
影中說　正好靑兕多才銅駝結伴按金荃新闋跋扈飛揚¶
須爲爾忘却星星華髮座有能詩髙三十五勸飲杯中物酒¶
䦨起舞滿身都是明月(髙適行三十/五指畟園也)¶
　　　滿江紅(送陸雲士宰江陰)¶
<pb:KR4f0025_SBCK_026-8b>¶
仙令行時正柿葉翻紅滿村易州酒菊英汎汎細注離樽恰¶
值蠲租新　詔下先敎鳬舄指南雲問橋東靑竹馬騎來凡¶
幾羣　君山翠堆縣門香灣白流樹根任垂簾淸晝譜曲黄¶
昏十里秋花舂桂粒一痕春水上河豚判明年小舫練江頭¶
吟對君¶
　　　綺羅香(贈沈融谷納妾)¶
十斛量珠千絲結網枉說傾城難致𨕖得閒房略與柘西相¶
似書乍報翠羽枝邊人巳在玉梅檐厎問攜來百福香匳銀¶
鈎多少衞娘字　龍吟新曲傳徧想出鴛鴦浴處靑銅無膩¶
此日雙頭只有粉蓮堪擬但㸃染一鏡春山漫商量五湖秋¶
水也須勝半萼燈花夜寒偎繡被(融谷水龍吟詠白蓮有待浮萍/開處靑銅無膩伴鴛鴦浴之句)¶
　　　風入松(送沈平萬之新安)¶
<pb:KR4f0025_SBCK_026-9a>¶
蕭疎煙柳玉河潭殘月猶含離人報道城東發趂新凉卯酒¶
初酣代馬頻嘶別路吳緜須換征衫　歙州風物舊曽諳此¶
去停驂烏丸素紙留題好繞淸溪𬗋筍黃柑心逐一繩飛雁¶
秋深直到江南¶
　　　臺城路(夏日同對巖蓀友西溟其年舟次見陽飲容/若渌水亭)¶
一灣裂帛湖流逺沙提恰環門徑岸劃靑秧橋連皁莢慣得¶
游騘相並林淵錦鏡愛壓水虚亭翠螺遥映幾日温風藕花¶
開徧鷺鷥頂不知何者是客醉眠無不可有厎心性砑粉¶
長牋翻香小曲比似江南風景看來也勝只少片夭斜樹頭¶
帆影分我魚磯淺莎吟到暝¶
　　　又(遼后洗妝樓)¶
層䦨不厭波光冷明霞逺捎魚尾細草含茸圎荷倚蓋猶與¶
<pb:KR4f0025_SBCK_026-9b>¶
舞衫相似揉藍片水曽簇蝶湔紅影蛾描翠錦石秋花當時¶
穩貼皁羅髻　春城幾番士女縱嬉游元夕沙界煙寺黄面¶
瞿曇白頭宮監也說千年遺事回心院子問殿脚香泥可留¶
蕭字懷古深情焚椒尋蠧紙¶
　　　前題(長白)納蘭性德(容若)¶
　六宮佳麗誰曽見層臺尚臨芳渚露脚斜飛虹腰欲斷荷¶
　葉未收殘雨添妝何處試問取雕籠雪衣分付一鏡空濛¶
　鴛鴦拂破白蘋去　相傳内家結束有帕裝孤穩鞾縫¶
　古冷𧰟全消蒼苔玉匣翻岀十睂遺譜人間朝暮看臙粉¶
　亭西幾堆塵土只有花鈴綰風深夜語¶
　　　又(送葉井叔主事還南鄂)¶
新霜未染香山葉黄花已開秋圃側帽風前嚢萸酒畔不分¶
<pb:KR4f0025_SBCK_026-10a>¶
故人先去怱怱里語忍别了吳儂竟歸樊楚一色魚天車湖¶
爭似鶴湖住　蒲萄滿江緑漲愛翻鴉落雪門對南浦訪舊¶
襄陽題襟漢上芳草知誰同賦相思最苦夢鴈影飛邊月明¶
多處楊柳靑靑武昌何限樹¶
　　　又(張鑑逺酌春堂席上賦)¶
重門不改當年徑依然小山横疊盧橘濃陰黄梅疎影正好¶
酌春時節筠車乍歇仗酒伴仍逢昔游能說㸃筆淋漓𤓰牛¶
涎冷久磨滅　烏衣羣從少長況周郎陸弟裙屐齊列金叵¶
羅深玉屏風煖一曲紫雲歌徹樊川癡絶只可惜而今鬢絲¶
如雪暝色髙城初筵無奈别¶
　　　又(送畊客南還)¶
花南老屋花無數茅堂在花深處薑蔗閒塍竹梧小徑吾亦¶
<pb:KR4f0025_SBCK_026-10b>¶
板橋西住天涯倦旅忍負了芳辰又過殘暑厎事秋風罷官¶
不去送人去　江鄉舊時伴侶有山中猨鶴沙上鷗鷺黄雀¶
披緜玉鱸堆雪誰並船牎同煮離居最苦判茸帽衝霜也尋¶
歸路得及春游紫荷田醉舞¶
　　　又(送張漢瞻還嘉定題所畫望雲圖)¶
秋來已是驚蕭瑟驪歌又聽燕館墜葉飄花飛蓬斷梗長倚¶
浮萍爲伴雲揺雨散問厎事怱怱便書驢劵試驗新圗應愁¶
穿了望雲眼　百川灌河時節輕帆消幾日放溜江岸賣履¶
迎船牽&KR0699;喚渡一𥬇倚閭人健寒齏薄飯須勝似銅街酒籌¶
茶盌改歲相期洞庭游未晩¶
　　　喜遷鶯(送丁雁水觀察䖍州)¶
紅亭且住話十川天末舊游江路柳外吟韉酒邊征鐸行到¶
<pb:KR4f0025_SBCK_026-11a>¶
冶城𤓰步一㸃峭帆風順遥指落霞南浦倚髙閣埽千年殘¶
粉更題新句　津鼓又幾日三板輕船水驛無重數螺子山¶
南晴雷灘石飛作滿衣凉雨露冕行春多暇肯訪薜蘿人否¶
(謂冰/叔也)莫惆悵盼月華金掌載同鵷序¶
　　　一枝花(送沈融谷宰來賔)¶
露脚飄籬柱翠濕牽牛花吐一繩新鴈厎幾行樹天末郵籤¶
數了還重數行徧衡湘路六槳衝煙烏蠻山在何處　蜑戸¶
兼龍戸多向竹棚頭住琴堂吟不盡茘支雨晝便垂簾待夜¶
月修簫譜瘴鄉休道苦須勝似泉明折腰彭澤晨暮¶
　　　同作　嚴繩孫¶
　緑𩯭銅章吏藉甚東陽才子柘西傳樂府滿燕市合喚羅¶
　裙鵞管調銀字忽漫牽絲去亂水荒山迢迢六七千里¶
<pb:KR4f0025_SBCK_026-11b>¶
　木槲濃陰厎淸簟疎簾㕔事憑題翡翠硯白藤紙酒伴無¶
　人蠻盌誰同醉記取雙江外第一是梅邊莫忘小驛花使¶
　　　又(海鹽)彭孫遹(駿孫)¶
　小縣雷江口面面雞桐蛇栁微風香繡滿拂腰綬白象雙¶
　趺也画城門否官閣簾垂晝黒蝶癡肥應憐八咏人瘦¶
　莫怨分襟驟且盡離亭尊酒明霞拖淡墨鴈飛候料得天¶
　南嘹唳聲希有多少連雲岫算兩地相思仙鳬甚日來又¶
　　　又(安丘)曹貞吉(升六)¶
　絶逺賔江路亂水輕舟頻渡瀟湘行欲盡瘴雲苦千樹桄¶
　榔月黒鵑啼處到日淸秋好蜑户鮫人滿城隅看𥬇舞¶
　椰子傾甘露照影紅蕉初吐推琴小拄笏訟庭暮龍目香¶
　中早暗送年華去吟情應不減問寫就蠻牋重寄昭王臺¶
<pb:KR4f0025_SBCK_026-12a>¶
否¶
　　　又(秀水)朱昆田(文盎)¶
　小雨沙頭店風埽濕雲齊斂殘星猶挂樹四三㸃已是離¶
　人怎得離愁減萬里𨵿河險過亂石重灘尖峰漸露如劒¶
　　蠻女銅釵燄比似西睂南臉山童爭喝馬翠旗颭幾笏¶
　書齋定有新詞𧰟茘子&KR0127;紅染更椰白蕉黃漫憶柘湖蔆¶
　芡¶
　　　邁陂塘(送尤展成還吳)¶
話當年法曹姓字雲屏御墨曽染遂初堂下柴車促老矣摛¶
文三殿燒尾宴喜四載柯亭鎭日長相見緇塵偶倦暫摒擋¶
書籤丁寧才子紅藥守吟院　扁舟好輸與風流賀監紅亭¶
十里交餞蛤蜊菰葉横塘路葉葉酒旗吹徧帆一㸃趁落木¶
<pb:KR4f0025_SBCK_026-12b>¶
空江澹抹山平逺八門七堰喚記曲桃根炙笙菱角憐取舊¶
題扇¶
　　　又(劉學正禹峰搨石鼓文見貽賦此志謝用姜白石/體)¶
問陳倉舊時獵碣槖駝燕市誰輦漏痕已失塡金字猶剰雨¶
苔冰蘚松陰轉訝鎭日橋門靜鎖人未見劉郎放卷慣著手¶
摩挲巡檐步屧百過幾曽倦　閒無事翠餅烏丸敎碾硬黄¶
繭紙摹徧遺余籀法眞奇古屈曲珊瑚枝軟興不淺覓巧匠¶
裝池付與屏六扇紅絲小硯把馬鄭紛綸周秦先後商略異¶
同辨¶
　　　又(送陳雲銘入楚)¶
數才名鷹揚河朔新來草檄能否萍蓬蹤跡何曽定只是北¶
燕南楚王粲賦道四望山川信美非吾土晴川密樹問厎事¶
<pb:KR4f0025_SBCK_026-13a>¶
隨人一帆夏口又指漢陽渡　金臺畔漸少銅駝俊侶憑誰¶
共按簫譜蓴鱸稻蟹郷亭夢卜了歸期仍誤君此去料我亦¶
無心更戀塵中組驪歌且住便解纜今朝登艫後日不逺直¶
沽路¶
　　　淸平樂¶
濕雲籠霧曉色看成暮空裏雪花風約住十月薊門飛雨¶
曆頭簡到殘年客懷轉覺淒然滿地巳無黄葉一林惟有蒼¶
煙¶
　　　解珮令(送趙秋谷聮句)¶
城頭畫鼓馬頭紅樹最無憀酒邊人去彞尊聽徧陽關也未¶
抵者番别苦嘉善魏坤禹平一程風一程凉雨彞尊　斷橋横浦¶
淺沙深塢翠彎環好山無數海寧查愼行夏重缷了朝衫換獨¶
<pb:KR4f0025_SBCK_026-13b>¶
速莎衣醉舞坤勝東華滿鞾塵土彞尊¶
　　　生查子(曉行鄮州)¶
密樹引長堤重露微涓墜惟聽浦禽喧漸入行人隊　隱隱¶
望髙城路出髙城外初日未侵衣先閃寒鴉背¶
　　　淸平樂(齊河客舍)¶
阿儂憊矣際曉還慵起今日郵籤翻百二猶是未晴天氣¶
茅檐土銼人家酸風苦雨天涯回憶故園梅蕊不知多少飛¶
花¶
　　　金縷曲(過外祖唐刺史廢園感舊作)¶
歷歷猶能記小門開苔峰檻外板橋花厎潮落蟛蜞爬沙徧¶
嫋嫋筠竿扶起自兵後曲池平矣倦柳衰荷都卷盡況鴛鴦¶
翠鬛紅魚尾渾不辨釣游地　土酥隴麥看無際剰牆東午¶
<pb:KR4f0025_SBCK_026-14a>¶
風茶板冷雲蕭寺去是黄童來白&KR0369;感&KR0099;那禁對此但滿眼¶
西州淸淚斷陌踟&KR2458;歸騎晚斂殘霞樓角孤城閉誰㑹我恁¶
時意¶
　　　清平樂(鷗塘生日)¶
平安書到卜宅鷗塘早我亦安排歸計了沮溺耦耕也好¶
今年初度長安明年定是鄉𨵿漁弟樵兄對酒雞頭蔆角堆¶
盤¶
　　　又(贈歌者陳郎)¶
偷聲減字且洗衰翁耳惱亂多情人欲死只有臨川曲子¶
陳郎巧囀歌喉尊前倍覺風流一霎塗妝綰髻十三十四丫¶
頭¶
　　　又(題吳中女子呂文安畫)¶
<pb:KR4f0025_SBCK_026-14b>¶
深閨暇日偶仿王郎筆小字親題無氣力殺粉調&KR0610;第一¶
圎珠斛得誰家香車逺隔天涯陌上依然柳色門前何處桃¶
花¶
　　　金縷曲(題查浦書屋圖)¶
馬疃村南渡趂輕帆雙峰寺外逺煙平楚横漲橋邊鵝鴨閙¶
認得苔磯蔬圃有㸃㸃遥岑遮戸只恨牆東書屋少慣迎賔¶
榻下莎㕔住秋香滿小山樹　年來穩向花甎步乍歸來雞¶
栖豚柵幾曽添補𥬇指頭銜氷様冷誰把草堂貲助看画裏¶
皋禽翔舞曲院層臺終斷手算迴廊是我題詩處𢬵舊雨伴¶
今雨¶
　　　滿江紅(錢唐觀潮追和曹侍郎韻)¶
曹侍郎錢唐觀潮一闋最爲崛奇今見雕本改竄可惜已康¶
<pb:KR4f0025_SBCK_026-15a>¶
熙丙子秋涉江追和其韻并附原詞于後不作三舍退避者¶
欲存其眞也¶
羅刹江空設險有海門雙闕日未午樟亭一望樹多於髮乍¶
見雲濤銀屋湧俄驚池軸轟雷發算陰陽呼吸本天然分吳¶
越　遺廟古餘霜雪殘碑在無年月訝揚波重水後先奇絶¶
齊向屬盧鋒下死英魂毅魄難消歇趁髙秋白馬素車來同¶
弭節(枚乗七發弭/節伍子之山)¶
　　　原作　曹溶¶
　浪湧蓬萊髙飛撼宋家宫闕誰盪激靈胥一怒惹冠衝髮¶
　點點征帆都卸了海門急鼓聲初發似萬羣風馬驟銀鞍¶
　爭超越　江妃𥬇堆成雪鮫人舞圎如月正危樓湍轉晩¶
　來愁絶城上吳山遮不住亂濤穿到嚴灘歇是英雄未死¶
<pb:KR4f0025_SBCK_026-15b>¶
　報讎心秋時節¶
　　　點絳脣(題虞夫人玉映樓詞集)¶
玉映樓空鏡臺留得傷心句比肩人去誰忍修簫譜　門柳¶
風前依舊飄金縷廉纖雨返魂何處莫是秋千路¶
(附)原詞(海鹽/閨秀)虞兆淑(蓉城)¶
梅綻芳菲垂楊煙外低金縷韶華小住生怕廉纖雨繡¶
　戸淒涼蝴蝶雙飛去愁如許夢魂無據還在秋千路¶
曝書亭集卷第二十六¶
<pb:KR4f0025_SBCK_026-16a>¶

# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:15
#+PROPERTY: JUAN 67

¶
　記(三/)¶
　　　天津衞稽古寺重修藏經閣記¶
佛之書入于中國其初四十二章耳其後盛于姚秦熾
于梁¶大備于唐代興日繁幾與儒者之書相等縉紳學
士靡然舍¶己所學從之而其徒復侈大其事鳩土木以
<pb:KR4f0025_WYG_067-1b>
為之宫飾朱丹¶為之桷誦焉則有拜跪坐起之容梵焉
則有抑揚髙下之節¶而又縚繩以襲之鐘鼓以宣之其
所以崇奉之者靡不至自¶孝定皇后篤信其教命中使
頒經藏于梵刹其徒猶慮未廣¶更梵夾為篇籍自是經
藏薄海内外所在多有嗚呼使遇漢¶明梁武又可知矣
天津衛屬京畿之衝城之西門有稽古寺<md:KR4f0025_SBCK_067-1b>¶藏經之閣峙
焉地近海多風飛沙晦冥歳未久閣圮浮屠含¶光者新
之予檥舟道此登焉夕陽在衣風鈴錚然翔鳥上下¶為
<pb:KR4f0025_WYG_067-2a>
之目曠心怡含光語予曰凡吾材之所需井稅之入升
盎¶之儲積之累年始成焉憚閣之頽而經藏將失也今
縉紳學¶士誦法周孔其于六經百氏之書舊聞放失往
往置勿問而¶府州縣學或傾廢不治不有媿于佛氏之
徒也哉浮屠之言¶雖非聖人所與而能崇奉其教以興
廢自任若含光者殆亦¶聖人之徒之所進也遂為文以
記之¶
　　　大悲院記
<pb:KR4f0025_WYG_067-2b>
孔子殁百氏之學興其最盛者楊朱墨翟治墨氏之學
者至¶分為三其師說之不傳豈非孟氏闢之也與浮屠
之言近乎¶墨者也墨之教摩頂放踵利天下為之而獨
於治喪也以薄<md:KR4f0025_SBCK_067-2a>¶為其道為浮屠者術主乎慈其始去父
母昆弟捐妻子而不¶顧詎非忍哉昔孔子不遇于時馳
驅四方若微生畆接輿荷¶蕢之徒交訕其後而曰吾非
斯人之徒與而誰與痛哉其言¶也蓋吾觀于佛獨善彼
所稱觀世音菩薩者推其願所至欲¶盡斯人而登之善
<pb:KR4f0025_WYG_067-3a>
其去孔氏之㫖不遠而大悲菩薩者彼所¶謂觀世音之
化身也其手目之數多至八萬四千目必有所¶運手必
有所執俾匠人一一肖之佛氏之教則然禪人世髙¶結
茅天津之衢夏以水冬以茗果施往來之人而予友曹
君¶實司武備兹土捐俸錢繼之程工庀材築室三楹題
曰大悲¶禪院而請記于予嗟夫舉斯世之人其可惻然
悲者衆矣惟¶泯于無所睹聞則已試游目而觀其迷途
陷溺目不能周手¶不能援者何限此菩薩之以大悲名
<pb:KR4f0025_WYG_067-3b>
也而況聖人之心哉曹<md:KR4f0025_SBCK_067-2b>¶君勇而好文馭兵以嚴而養民
也惠殆所謂可使治賦者也¶夫浮圖之言儒者疾之以
其無預于世天下饑溺而不思所¶以救也世髙用其師
之說獨以大悲菩薩自託則豈盡無意¶于斯人者哉宜
曹君之樂其人而信其道也¶
　　　雲岡石佛記¶
雲岡之寺有十建自拓跋氏今之存者特其一耳石佛
大者¶髙七十餘尺小至徑尺斬山為窟數十鑿佛數千
<pb:KR4f0025_WYG_067-4a>
軀架以飛¶閣凡客大同者必游於是予嘗再往游焉覩
石像之怪偉退¶而作記按魏志世祖用崔浩之言毁佛
像造泥人銅人者門¶誅土木宫塔莫不畢毁及浩既戮
興光和平之際爭立石像¶太和中四方諸寺凡六千四
百七十有八延昌之季僧尼所¶居積至一萬三千七百
二十有七剥窮而反理數然也釋氏<md:KR4f0025_SBCK_067-3a>¶之說如蠱之中人
卒不可愈良醫者擇其可治治之有疾之¶者見方藥不
効遂刳患者之腸胃必盡殺其蟲乃止患者既¶死其同
<pb:KR4f0025_WYG_067-4b>
病之人未有不剚刃于醫者崔浩是已方詔遣立像¶其
徒惟恐再毁謂木有時朽土有時崩金有時爍至覆石
以¶室可永無泐又慮像小可鑿而去徑尺不已至數尺
數尺不¶已必窮其力至數十尺累數百千而佛乃久存
不壞使見者¶因像生感自謂極天下之智慮不知其陷
于至愚也嗚呼周¶公仲尼之道感人千載之下者豈以
其像哉雖然拓跋之俗¶習聞釋氏之說其敬信固宜非
若漢明梁武生周公仲尼之¶鄉而沈溺異端者比也彼
<pb:KR4f0025_WYG_067-5a>
十六國之君殺人若刲羊豕而佛¶氏倡好生斷殺之㫖
世主信之往往少回其殘忍之習是佛¶像之有益于當
日亦事理所有也然則君子之排擊異端尤<md:KR4f0025_SBCK_067-3b>¶當揆世之
理亂彼持論過激豈吾道之幸與䕫州李先生者¶好為
古文辭素擯佛又與予同游雲岡者也遂書一通寄之¶
　　　應州木塔記¶
軒楹臺榭廣墀複宇游觀之勝苟作非其時侈過其制
則春¶秋書之太史紀之故雖王公之尊不敢輕役其民
<pb:KR4f0025_WYG_067-5b>
至浮屠之¶宫竭天下之民力奔走恐後世莫有議其非
者吾不知其故¶也彼其師以虛無寂滅為教視支骸爪
膚為不足惜而崇奉¶其教者顧必范金以像之築宫室
以棲之非大惑與然山川¶城郭必有升望降觀之地惟
浮圖之制崇髙累級出軒楹臺¶榭之表足以曠覽形勝
所在登髙明而逺眺望感時賦詩則¶又君子之所不廢
也去應州治西北百步有釋迦佛塔建自¶遼清寧二年
上下以木為之其高三百六十尺州居絶塞之<md:KR4f0025_SBCK_067-4a>¶衝土風
<pb:KR4f0025_WYG_067-6a>
苦寒無良材珍木之産一木之運百車牛乃達蓋遼¶之
君臣恃甲兵之武責獻納于宋金繒所入動億萬計宜
當¶日成此不難也遼史載道宗即位初詔求直言亦嘗
有志經¶國者迨乎晩節崇尚異教一歳飯僧至三十六
萬人一日祝¶髪至三千人嗚呼侈心有漸皆是塔啓之
也已土人指予簷¶端大字凡八係長康二陵駐蹕時所
書其一時游豫猶可想¶像得之然則登是塔者不獨盡
覽山川城郭之勝而盛衰之¶故又可感也遂相與賦詩
<pb:KR4f0025_WYG_067-6b>
記之同游者三人山西按察司副¶使前戸部侍郎同里
曹公溶江西布政司參政臨清周君之¶恒汾州推官大
興孫君如銓而鑱予文于壁者知州事蓋州¶傅君登榮
也¶
　　　南泉寺新建惜字林記<md:KR4f0025_SBCK_067-4b>¶古之典籍方冊焉而已不及百名者書于方百名以上
書于¶冊編用韋摘用鐵書用漆有燔燼之虞而無遺棄
之患逮後¶易以繭紙隃麋書以不律杵頭軸子人知愛
<pb:KR4f0025_WYG_067-7a>
惜自長興鏤九¶經于板學者無筆札之勞獲觀古聖賢
書誠厚幸矣既而史¶記兩漢書文選皆付雕造諸子百
家次第皆有官則儲之國¶學民間則吳蜀越閩悉能摹
印而閩之麻沙崇化二坊翻刻¶流傳日多士子得書易
而怠心生又科塲定制經書各有專¶門程子朱子胡氏
蔡氏陳氏諸家而外帖括罔敢逸出於是¶經書義稍有
異于諸家者多束而不觀至于士子揣摹時文¶是習坊
間選本盈屋充棟人之意見各别非所好者土苴視¶之
<pb:KR4f0025_WYG_067-7b>
或覆醬瓿或糊蠶箔至若京師五方所聚一有委棄輒
溷¶于糞壤中士大夫既未克捃之車塵馬足之下而往
來行子<md:KR4f0025_SBCK_067-5a>¶計慮所不遑及故必藉蕭閒寂寞之人昕夕司
之庶事不費¶而收之也博宜莫如沙門氏南泉寺在三
里河橋之東康熙¶十有七年夏予䇿柴車應
召舍于僧廬有禪上人者衣禞¶&KR3668;持頃筐拾字紙于道月
之朔望輒焚之越三載結數椽于¶文昌閣下扁曰惜字林
貯之有庫焚之有爐來請予作記噫¶自宗乗分為五葉參
<pb:KR4f0025_WYG_067-8a>
者期于頓悟漢晉以來所譯梵夾且委¶之蟲鼠不顧而
何有于廢紙則上人之捃拾非専代儒家為¶之亦所以
自為也雖然吾觀上人之勤鐘鳴必起偕其徒陳¶梵夾
于堂展縚繩而宣之以魚鼓若是乎主于敬焉由一寺¶
推之則西域古先生之言其徒儲藏猶謹而上人所捃
拾終¶代儒家而勞其心力也已因記落成歳月于壁¶
　　　唐朱邪府君墓銘石蓋記<md:KR4f0025_SBCK_067-5b>¶丁未之秋自代州復至大同將次應州避雨馬神祠下
<pb:KR4f0025_WYG_067-8b>
前有¶施食臺刻石列八卦于旁又書二十八宿字心異
焉俾從者¶覆而觀之上有篆文曰唐故汾州刺史朱邪
府君墓志銘蓋¶沙陀之俗死焚其骨盛以石函此則其
蓋也考後唐家人傳¶無官汾州者惟明宗之父電嘗贈
汾州刺史見冊府元龜又¶葬于應州其為電墓銘無疑
也史稱明宗無姓氏太祖養以¶為子不知其父冒姓朱
邪者久矣後明宗即位諡其考曰孝¶成廟號德祖當其
時祠官之守春秋之祭山陵之封土必崇¶孰意為人所
<pb:KR4f0025_WYG_067-9a>
發千載之下并石函亡之而僅存其蓋也乃言¶于按察
副使曹公徙之于州學而為文記之¶
　　　游晉祠記¶
晉祠者唐叔虞之祠也在太原縣西南八里其曰汾東
王曰<md:KR4f0025_SBCK_067-6a>¶興安王者歴代之封號也祠南向其西崇山蔽虧
山下有聖¶母廟東向水從堂下出經祠前又西南有泉
曰難老合流分¶注于溝澮之下溉田千頃山海經所云
懸甕之山晉水出焉¶是也水下流㑹于汾地卑于祠數
<pb:KR4f0025_WYG_067-9b>
丈詩言彼汾沮洳是也聖¶母廟不知所自始土人遇歳
旱有禱輒應故廟特巍奕而唐¶叔祠反若居其偏者隋
將王威髙君雅因禱雨晉祠以圖髙¶祖是也廟南有臺
駘祠子産所云汾神是也祠之東有唐太¶宗晉祠之銘
又東五十步有宋太平興國碑環祠古木數本¶皆千年
物酈道元謂水側有凉堂結飛梁于水上左右雜樹¶交
䕃希見曦景是也自智伯決此水以灌晉陽而宋太祖
太¶宗卒用其法定北漢蓋汾水勢與太原平而晉水髙
<pb:KR4f0025_WYG_067-10a>
出汾水¶之上決汾之水不足以拔城惟合二水而後城
可灌也歳在<md:KR4f0025_SBCK_067-6b>¶丙午二月予游天龍之山道經祠下息焉
逍遥石橋之上草¶香泉冽灌木森沉鯈魚羣游鳴鳥不
已故鄉山水之勝若或¶睹之蓋予之為客久矣自雲中
歴太原七百里而遥黄沙從¶風眼眯不辨川谷桑乾滹
沱亂水如沸湯無浮橋舟楫可渡¶馬行深淖左右不相
顧雁門勾注坡陀阨隘向之所謂山水¶之勝者適足以
増其憂愁怫鬱悲憤無聊之思已焉既至祠¶下乃始欣
<pb:KR4f0025_WYG_067-10b>
然樂其樂也由唐叔迄今三千年而臺駘者金天¶氏之
裔歴歳更遠蓋山川清淑之境匪直游人過而樂之雖¶
神靈窟宅亦馮依焉而不去豈非理有固然者與為之
記不¶獨志來游之歳月且以為後之游者告也¶
　　　風峪石刻佛經記¶
太原縣之西五里有山曰風峪風穴存焉相傳神至則
穴中<md:KR4f0025_SBCK_067-7a>¶肅然有聲風之所從出也愚者捧土塞穴建石佛
于内環列¶所刻佛經凡石柱一百二十有六積歳既久
<pb:KR4f0025_WYG_067-11a>
虺蝎居之雖好¶游者勿敢入焉丙午三月予率土人燎
薪以入審視書法非¶近代所及惜皆掩其三面未縱觀
其全也由唐以前書巻必¶事傳寫甚者編韋續竹截蒲
輯柳而浮屠之言亦惟山花貝¶葉綴集成文學者於時
窮年筆札不能聚其百一難矣石經¶肇自蔡邕歳久淪
缺至唐鄭覃周墀復勒于京兆後唐長興¶中始更傳寫
為雕印舍至難而就至易由是書籍日以盛顧¶世之學
者忽其易反或束而不觀何與豈其所謂日盛者乃¶其
<pb:KR4f0025_WYG_067-11b>
所以衰與北朝之君臣崇奉釋氏故石刻經像在處多
有¶予友太原傅山行平定山中誤墜崖谷見洞口石經
林列與¶風峪等皆北齊天寶間字而房山石經刻之自
隋甚矣其法<md:KR4f0025_SBCK_067-7b>¶之蕃熾也今佛宫所棲少者百人多至數
千人然通其㫖者¶率以語言文字為無用見講說佛經
者往往鄙置不屑嗚呼¶佛之說雖戾于聖人之言要皆
彼國中之先生長者也既用¶其法盡棄其先生長者之
言果何如哉九經之文在西安府¶學儒者雖不能盡觀
<pb:KR4f0025_WYG_067-12a>
而得之者咸知愛惜至風峪所藏其徒¶雖繁莫有顧焉
者矣是則釋氏之無人不尤甚于吾道之衰¶也夫傅山
聞之曰然遂書以為記¶
　　　西山碧雲寺記¶
西山佛寺百數多建自内官其最閎麗者曰碧雲寺因
山下¶上築臺殿金碧露松栝之表其北内官墳墓數十
鐫石為闌¶窮極纖巧翁仲羊虎夾侍墓碑林列其文俱
宰輔所製中立¶穹碑二具書緫督東厰官旗魏忠賢爵
<pb:KR4f0025_WYG_067-12b>
秩游人每畫灰于壁作<md:KR4f0025_SBCK_067-8a>¶憤詈語寺僧輒塗去灑埽惟謹
過者徒有歎息而已方忠賢¶擅政建生祠立碑者徧天
下固無足責迨刑書既定執童子¶問之鮮不以黨逆為
恥見其姓名踣石破碎之惟恐不速地¶僻逺無存者而
兹山近在輦轂顧秉謙魏廣微之文大書深¶刻獨得不
去則以忠賢雖敗而閹寺力䕶其類至其尸已戮¶其族
已徙復樹碑立冢有非法禁之所能懲者然後知小人¶
流禍未有酷于閹寺者也易曰君子以逺小人不惡而
<pb:KR4f0025_WYG_067-13a>
嚴夫¶身為宰輔其地不為不峻必先假之以顔色而後
小人得邀¶其文章秉謙輩不足數顧中人以上亦為之
諛墓何與浮屠¶之教背棄父母殄絶宗祀内官樂其相
近捐無用之金錢顯¶為邀福于佛隂令其徒守冢寺僧
藉以衣食遂甘為所愚而¶洒埽無廢可憫也嗚呼士君
子立朝務明周易之義毋為小人<md:KR4f0025_SBCK_067-8b>¶所狎而輕假以文章
要在嚴之于始斯可矣¶
　　　登嶧山記
<pb:KR4f0025_WYG_067-13b>
嶧山上下皆積石間不容趾小若拳大若堂房若鬼工
所運¶而驚濤駭獸之突于前也山逺近草木不殖然嶧
陽孤桐載¶在禹貢豈以其生之不易故貴之與石質麤
惡游者鑱姓名¶于壁未及百年輒漶漫磨泐不可辨識
李斯篆其不存于今¶宜也按詩言保有鳬繹釋者謂繹
與嶧同鳬山在今嶧縣縣¶雖以嶧名山去縣二百里在
鄒縣之南杜預以為在鄒縣北¶蓋縣治之徙久矣山徑
坱圠無燕憩之所以是游者特少然¶升髙逺望風檣煙
<pb:KR4f0025_WYG_067-14a>
浦出沒百里之外於以覽神禹之迹笑亡¶秦之愚足以
増懷慨慷豈必林木鬱葱臺館髙下然後為名¶山也邪
同予登是山者四人巡撫山東工部侍郎兼右副都<md:KR4f0025_SBCK_067-9a>¶御
史宛平劉公芳躅増美公弟芳永大年河間府推官大
興¶牛裕范式之歙人汪之魴于鱗登其巔者公與之魴
暨予也¶
　　　濋泉記¶
宛平劉公巡撫山東之明年于㕔事西北掘土深二尺
<pb:KR4f0025_WYG_067-14b>
有泉¶涓涓出自穴從而濬之又二尺其廣倍焉甃以甎
養魚百頭¶清可鑒髪公顧而樂之語其友朱彞尊曰是
宜何名曰爾雅¶水自濟出為濋其濋泉乎記之曰天下
之水源澂者流必清¶源濁者流亦濁然河出崑崙虛色
白所渠并千七百一川色¶黄則衆水混之也航于下流
者見其濁以為河之性然彼徒¶窺其末而未窮其本則
謂之濁也固宜為政之道亦若是而¶已吏至亷也為之
賔客者苟萌營利之心惑于視聽則混之¶者日至源之
<pb:KR4f0025_WYG_067-15a>
清濁流亦異焉今公既能潔已于上賔客咸以<md:KR4f0025_SBCK_067-9b>¶公之心
為心若泉之在甃纖塵有所不納雖極而至于大小¶清
河而入于海無非清者矣公曰㫖哉子其書之以告後
之¶居是邦者¶
　　　重建屯溪石橋記¶
浙江之源是名率水由武溪東北流合漁亭榔木二水
經齊¶雲之麓夾溪入焉東過珠里越隆阜至屯溪其西
南五城之¶水注月潭度閔口納髙梘之流達黎陽黎陽
<pb:KR4f0025_WYG_067-15b>
者南朝之廢縣¶治也東北之屯溪匯于率口或曰孫吳
時毛甘屯兵萬户于¶是故溪以屯名或曰程忠壯王靈
洗之所保也故其子姓多¶率口居蓋自率水東至于淛
為瀨四十有七灘三百有六十¶濬流驚急至屯溪而平
土人乃築石為橋以通行路創始于¶明嘉靖十五年歴
百有餘歳民安其利康熈丙辰橋圮率口<md:KR4f0025_SBCK_067-10a>¶程翁子謙出
私錢獨任之先後費錢六百七十萬閱二年橋¶成又十
七年再圮翁曰橋之不固是吾過也遂以丁丑之秋¶復
<pb:KR4f0025_WYG_067-16a>
事興建仍獨任之橋未成而翁沒其子户部廣西清吏
司¶員外郎岳繼翁成之匠石之費幾倍工既竣介珠里
陳君㫤¶請予為記予嘗考之周官禮城郭溝池樹渠之
固掌固以時¶修之而遂人以土地之圖經田野夫間有
遂遂上有徑十夫¶有溝溝上有畛百夫有洫洫上有涂
千夫有澮澮上有道萬¶夫有川川上有路以達于畿其
不及橋梁者非義有所遺也¶蓋五溝五涂莫不有梁焉
故爾雅曰隄謂之梁春秋傳曰九¶月除道十月成梁孟
<pb:KR4f0025_WYG_067-16b>
氏亦曰歳十一月徒杠成十二月輿梁¶成凡西北之水
其勢奔迅一失故道則陵谷變遷石橋之利¶無從興民
之病涉者衆迨氷始合乃克斬木成梁春氷既泮<md:KR4f0025_SBCK_067-10b>¶輒復
漂去如孟氏所云必每歳更作之若新安江水其清見¶
底流泠溶漾可洄可游然谿流既廣梁非石不久蘭舟
竹筏¶齊出其下陸則車徒之轚互茶綱紙户交于五達
之衢易之¶以木則易壞易壞則行者病歲事更作則居
者勞城郭溝池¶樹渠之固將失其險然後知翁濟人之
<pb:KR4f0025_WYG_067-17a>
功經畫之計為逺且¶周也今朝野之士往往守楊氏為
我之學君臣父子兄弟之¶間事輒相諉其于處世之術
則工矣任重之謂何使居其鄉¶者皆克如翁之用心不
私其財恒以濟人為念推而邦國天¶下何利之不可興
而害之不可去昔之人所以貴夫任天下¶之重者蓋由
是矣翁以子岳貴封朝議大夫户部江西清吏¶司主事
嘗捐金置府縣儒學田葺明倫堂築率口上流沿溪¶石
堤建宗祠修族譜樂善不倦其為徳鄰里匪止兩建石
<pb:KR4f0025_WYG_067-17b>
橋<md:KR4f0025_SBCK_067-11a>¶而已¶
　　　古南禪院重建方丈記¶
方丈道家之山也而釋子以名其居本諸維摩詰也大
江以¶南僧寺宏麗者必有方丈歴階而升設師子座于
中植杖其¶右凡宰官之參禪諸弟子之問法必於是焉
書其言以為語¶録鋟諸木以衍宗傳猶儒家之有山長
書院之有講堂也明¶自萬歴而後五燈似續各有其人
臨濟一支尤盛牧雲禪師¶者舍宏麗之地來居嘉興縣
<pb:KR4f0025_WYG_067-18a>
梅會里之古南院安禪賦詩所¶居方丈不盈一丈止水
一泓稚竹數挺足以濯巾缾挂麈拂¶雪霽扶杖以觀月
明挐舟以翫恒蕭然物外焉師既逝師之¶弟子懸厓亦
逝而主是院者無力鳩工院日以圮懸厓弟子¶岷源居
武康采茶燒笋集山資以自給里人迎之主院事不<md:KR4f0025_SBCK_067-11b>¶數
年闢松門廣菜圃舉凡房廊庖湢靡不畢治又伐木于
山¶取方丈之址恢拓之南牕北戸丹粉一新四方之打
包持盋¶至者咸歎息服其幹略工既畢而岷源之力殫
<pb:KR4f0025_WYG_067-18b>
矣竟以疾謝¶世歳在屠維赤奮若年饑予偕里人為粥
于路以活餓者日¶坐方丈布施因其徒之請作壁記嗟
夫人生居可為之地或¶有所不為至于力不足以有為
事有不得不為者則有志者¶盡心力為之終以勿悔斯
恒情之所難君子有取焉用告後¶之居是院者牧雲諱
通門常熟人懸厓諱行筏岷源諱超濬¶俱梅會里人¶
　　　白玉盌記¶
予自大同轉客太原留布政司王公官廨時歲在丙午
<pb:KR4f0025_WYG_067-19a>
客有¶述定陵遺事者云吳中有貴公子周姓逸其名家
有美玉俾<md:KR4f0025_SBCK_067-12a>¶工治作杯玉色粹白旁有赤文九工琢之為
盤螭既成裝以¶重錦盛之櫝將自郊關以入周氏子慮
城闉甎石之或墜也¶緪布于木由女牆升降張燕會賔
客或進曰人不目子為周¶九癡乎今玉工乃刻盤螭九
是以子為戲也周氏子大恚太¶監孫隆聞而購以五百
金進之御顯皇帝愛玩焉每夕必舉¶以飲及李自成陷
京師杯流傳人間今失其處矣公曰我所¶藏雖遜之然
<pb:KR4f0025_WYG_067-19b>
其佳者亦未相逺也予請觀之公乃越日具酒¶肴發箱
笥若敦者一若&KR1286;者二若癸彞者一&KR3255;彞者一若卣¶者
三用以合&KR0543;者四若匜者六杯巵各五强予一一飲之
予¶曰是烏足以擬客之所云公曰未也于是别發所藏
玉爵一¶色白以周尺度之其崇九寸趙康王所以燕賔
者也玉杯一¶色白黄螭抱其耳以脣下飲尾貫于足公
之王父為兵部尚<md:KR4f0025_SBCK_067-12b>¶書定陵之所賜也曰玉盌一崇五寸
深四寸六分徑七寸舉¶以映膏燭皎若氷雪有黄㸃如
<pb:KR4f0025_WYG_067-20a>
粟凡十餘綴焉獲之晉恭王¶府者也予狂喜連引滿遂
大醉盌及于石案有聲頹然隱几¶臥坐客色駭亟持盌
奉公公笑曰子誠小人盌為好友所賞¶即碎庸何傷先
時公同官有願以千金易之者公不可至是¶以予之愛
之也俾留書屋且命㕑人月致桑落酒二甕踰明¶年有
督府總制山陜西軍務與公議不合遂以公過為所劾¶
落職歸後三年予遇之京師詢之則玊盌杯爵皆鬻之
大賈¶又五年予奔喪經廣平公出郭相慰唁時公已病
<pb:KR4f0025_WYG_067-20b>
又三年予¶復至京師傳聞公已殁冨平李子德嘗訪予
太原其後數從¶公飲會亦以應召至相對南泉僧寺翦
燈話舊事感知己之¶不再不禁泫然之出涕也遂書以
為記焉公諱顯祚字湛求<md:KR4f0025_SBCK_067-13a>¶先世棗陽人其為兵部尚書
諱一鶚者始徙家廣平之曲周¶云¶
　
　
　曝書亭集卷六十七<md:KR4f0025_SBCK_067-13b>¶<md:KR4f0025_SBCK_068-1a>¶
<pb:KR4f0025_WYG_068-1a>
欽定四庫全書
　曝書亭集卷六十八¶
　　　　　　　　　　翰林院檢討朱&KR0156;尊撰

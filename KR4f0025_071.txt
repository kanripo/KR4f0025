# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:15
#+PROPERTY: JUAN 71

¶
　碑(三/)¶
　　　禮部尚書兼掌翰林院學士長洲韓公墓碑¶
禮部尚書兼掌翰林院學士長洲韓公康熙四十有三
年秋¶八月以疾卒于官明年柩歸依大學士宋文恪公
例入城中¶故第發喪既卒哭公子孝嗣孝基御李苴絰
<pb:KR4f0025_WYG_071-1b>
造門稽顙言曰¶先公之葬不敢後期兹考宅有日矣謹
以墓碑為請彞尊交¶公于未第之前逮通籍為公後進
辱知最深撰碑不敢辭公¶諱菼字元少别字慕廬先世
自鳳陽遷于吳明太醫院吏目¶曰逢隆者公曽祖考也
萬厯丙午鄉貢進士歴知雲和黄巖¶二縣事贈資政大
夫
經筵講官禮部尚書曰治者公祖考也<md:KR4f0025_SBCK_071-1b>¶長洲儒學生贈
資政大夫
<pb:KR4f0025_WYG_071-2a>
經筵講官禮部尚書曰馚者公考¶也妣曰周安人公以
康熙十一年由國子監生中順天鄉試¶明年㑹試
殿試皆第一授翰林院修撰纂修孝經衍義旋充¶
日講官知
起居注主乙卯順天鄉試歴右春坊右賛善進翰¶林院
侍講乞歸改葬其親事畢補原官轉侍讀升翰林院侍¶
講學士仍充
日講官知
<pb:KR4f0025_WYG_071-2b>
起居注未踰月補内閣學士兼禮部¶侍郎二十六年以
疾給假里居八載㸃勘六經凡漢儒箋故¶唐儒義疏宋
儒章句靡不采獲而裁其中於史稱司馬遷班¶固陳夀
文宗臨海朱右所集唐宋六家詩尚唐音然不喜作¶臺
閣之體時崑山徐尚書乾學解任出都領書局於洞庭
山¶公誼敦師友兼有山水之好恒往助其討論排纂又
於六十¶坊選閒房得漁村將著書以老矣<md:KR4f0025_SBCK_071-2a>¶天子忽召公有司敦促就道乃行既至入見
<pb:KR4f0025_WYG_071-3a>
乾清門¶
上慰勞再三¶
命充纂修一統志總裁官時康熙三十有三年也明年
仍補¶内閣學士兼禮部侍郎越三年春充
殿試讀巻官是秋以禮¶部右侍郎兼翰林院學士尋奉¶
命掌翰林院學士印務充
日講官知
起居注三十八年冬¶調吏部右侍郎仍掌翰林院學士
<pb:KR4f0025_WYG_071-3b>
事明年奉¶
㫖教習庶吉士夏充
經筵講官冬升禮部尚書仍兼掌翰林¶院學士事教習
如故既而公以院務殷繁請解尚書任¶
上不許下¶
優㫖答公㑹公<md:KR4f0025_SBCK_071-2b>¶以¶¶病劇再疏乞身¶
天子終莫之許也公嘗語門弟子張大受曰吾貴為尚
書何¶如秀水朱十以七品官歸田飯疏飲水多讀書萬
<pb:KR4f0025_WYG_071-4a>
巻嗚呼公¶之胸懐蕭然自逺若此葢¶公始終以文¶學上
結¶
主知¶
天子語稠疊有云韓菼天下才風度好奏對亦誠實又
云韓¶菼學問優長文章古雅前代所僅有也又云韓菼
所為文能¶道朕意中事故凡應奉文字每進一篇輒稱
善館閣多所撰<md:KR4f0025_SBCK_071-3a>¶述公必與焉若平定朔漠方略政治典
訓律例各局皆充總¶裁官
<pb:KR4f0025_WYG_071-4b>
經筵日講¶
上倚公侍左右敷陳治理公精白一心便宜獻替動¶
天聴者多矣而公厚重不泄未嘗自矜合乎古大臣善
則歸¶君之義¶
萬幾清暇¶
錫予便蕃莫能殫記¶
御書篤志經學潤色鴻業扁額懸於堂洵稽古之至榮
矣公¶在講幄久
<pb:KR4f0025_WYG_071-5a>
朝廷大政事或未與廷議然平生持論侃侃不¶阿勿為
兩可之説如海關不當設關税不當添私錢禁不當¶過
嚴永定河工事例不當許捐道府會試所重掄才業分
南¶北中巻不當復分左右<md:KR4f0025_SBCK_071-3b>¶監察御史鄭惟孜以國子監
生多江浙人有冒籍¶赴試者上言請盡發回原籍肄業
公曰太學之設三代共之¶漢東京視學生徒圜橋門觀
聽者以萬計宋立三舎之法明¶初擢用人才多由此途
出京師首善之地逺人嚮化方且聞風¶慕義来學若因
<pb:KR4f0025_WYG_071-5b>
一二不肖之徒輒更定制悉為驅除勢必太¶學一空有
失國體惟孜言非是事得寢公所著有懐堂文集¶二十
二巻詩稾六巻其舉子業以古文為今文竒而有法其¶
初未遇鄉之先逹或大怪之徐尚書閲其闈巻擊節歎
賞登¶于牓及取上第傳誦
朝野十室之邑三家之村經生塾師¶無不奉為圭臬然
公之不朽終當以古文辭孝經衍義傳也¶公生於明崇
禎十年七月享年六十有八夫人李氏明太常<md:KR4f0025_SBCK_071-4a>¶寺卿掌
<pb:KR4f0025_WYG_071-6a>
國子監事贈禮部右侍郎崐山魏恭簡公校之従孫¶公
本姓李夫人國子生玉滋女也子七人孝嗣康熙己夘
舉¶人孝基庚辰進士改庶吉士御李歳貢生孝潔孝容
孝鼎孝¶餘女子三人一嫁歳貢生金宣忠一許字宋公
子訥一未字¶孫男九人女十一人曽孫男一人女二人
系之詩曰¶公先從祖厥諱世能曳履容臺文獻足徴公
復其始於焉代¶興¶
天子求賢臨軒䇿問公慮三藩過唐方鎮知幾先見匪
<pb:KR4f0025_WYG_071-6b>
啟其¶釁¶
帝曰汝菼乃沃朕心句臚首唱髙讌瓊林當其始進受
知己¶深乍入玉堂旋司
記注載筆螭坳息隂温樹¶
帝曰汝菼洵美風度先聖有訓行在孝經孰為衍義著
作之<md:KR4f0025_SBCK_071-4b>¶庭公以一手羣言是并公知
制誥逹情通理如彼梭腸絲¶抽不已如彼舟船操之下
水公之進講不怵不驚融經㑹史¶專獵其精若鐘在懸
<pb:KR4f0025_WYG_071-7a>
大鳴小鳴維宋思陵父讎未雪公之持¶論戰不可決辭
和且平¶
帝心嘉悦公之扈
蹕或疾或徐既扺里第仍竢周廬見賢不¶蔽見利不趨¶
帝有恩言汝遷少宰公方簡要作士模楷兼領詞垣彌
有華¶采¶
帝有恩言汝作秩宗可帥其屬佐建保邦神人上下罔
不和¶同勵相國家其惟吉士
<pb:KR4f0025_WYG_071-7b>
命專教習課誦文字樂育英才菁莪中沚人第知進公
退是¶求遺榮辭禄<md:KR4f0025_SBCK_071-5a>¶至尊𢠢留萬鍾非願終戀一丘公也魄動乃寢乃夢神
曰止¶止時秋届仲淹數之度寤言先洞青門罷餞素車
奈何芝旁¶就焚蕙歎則那老成凋謝泣下者多公之諸
子發喪故宅絮¶酒生芻賵方遣策靡不中禮觀者咸戚
厥既得卜井椁起墳¶丸丸貞木樹之墓門僉曰吉壤母
有後囏我作斯銘昭諸羡¶道其實不誣其言非譑他時
<pb:KR4f0025_WYG_071-8a>
琬琰庶幾有考¶
　　　光禄大夫兵部左侍郎楊公神道碑銘¶
公諱雍建字自西一字以齋姓楊氏杭州海寧人補嘉
興府¶學生貢入國子監順治甲午舉順天鄉試明年乙
未㑹試中¶式¶
賜同進士出身除知髙要縣事充廣東丁酉鄉試同考
擢授¶兵科給事中轉禮科右給事中充己亥㑹試同考官
再轉吏<md:KR4f0025_SBCK_071-5b>¶科左給事中進刑科都給事中以疾去尋起原
<pb:KR4f0025_WYG_071-8b>
官内升以京¶卿需次田里復¶
召入省食四品俸管戸科給事中轉禮科掌印給事中
遷兵¶部督捕右理事官晉右通政使轉左歴太僕寺卿
擢都察院¶左副都御史充乙未會試總裁奉¶
詔廵撫貴州¶
覃恩封光禄大夫都察院右副都御史加三級入為兵
部左¶侍郎以母年髙上章乞終飬¶
報可歸侍奉者四載既免喪分
<pb:KR4f0025_WYG_071-9a>
命修理髙堰以勞成疾引還此公立
朝持節在野之進退¶本末也髙要當廣右之衝制府駐
節於是師行絡繹供億甚¶煩羽書一至徴民夫累百動
遭鞭笞夫遇㸃册逃避吏胥縶<md:KR4f0025_SBCK_071-6a>¶之若牽羊犬納諸廨字
隙地凍餒者多公下車未久歳除飲¶椒酒起曰民夫亦
人子何忍使之露宿命徙廊廡下兼徹酒¶饌給之夫泥首
謝有泣下者平南靖南兩藩王兼鎮南海鹽¶穀絲麻輸
官價百倍而縣境羚羊峽産硯遣其掾采石日役¶黄岡
<pb:KR4f0025_WYG_071-9b>
村夫匠無算篝火入巖穴有失氣死者公力減浮費掾¶
以硯奉公却不受人或比之包孝肅云師中索榕樹條
為縚¶繩以燃礮火風雨不熄有百夫長持軍符下縣徴
解語不遜¶公坐而撻之泣告其帥帥愬之制府王公國
光王公語曰書¶生彊項亷吏方剛是不可犯乃杖百夫
長薦公於
朝故事¶州縣守令歴再期始預薦牘三年方報最其次
給由量銓公¶治髙要甫一載就徴洵異數矣
<pb:KR4f0025_WYG_071-10a>
世祖章皇帝召試者再授兵科給事中時
駕數幸南海子<md:KR4f0025_SBCK_071-6b>¶公首上疏請慎起居其略曰郊原陟歴
雖非畋游可比然獸¶起於前馬逸於後驚屬車之清塵
不能無萬有一危之慮¶
世祖震怒宣公跪苑庭面數其罪公神色不動¶
世祖徐為霽容尋備陳廣東八害大指謂委署太濫雜
𣲖太¶煩里役無定例用夫無限數&KR0034;埠日横私税日盈
砍柴采木¶肆流毒皆切中時弊且云以敝攰之粤民任
<pb:KR4f0025_WYG_071-10b>
兩藩王之公務¶為力不支目今川貴厎定合移一王坐
鎮其地斯則盈庭不¶敢置議者公以小臣新進獨奮舌
及之既而靖南移鎮福建¶人咸謂公之啟沃上協¶
天衷者深也明季東南文士倡為復社海内應之著録
者二¶千餘人其後十室之邑三家之村莫不立有文社
涖牲以盟¶張樂而讌與者結路人為弟昆道不同則親
懿視同讎敵凶<md:KR4f0025_SBCK_071-7a>¶終隙末靡所不有公上言朋黨之禍釀
於草野欲塞其源必¶先杜絶盟社得
<pb:KR4f0025_WYG_071-11a>
㫖飭學臣嚴禁焉由是士知閉户讀書各敬其業公事¶
世祖歴三垣三載疏前後三十上嘗一日而上九疏於
是臺¶省敢諫之臣數浙人居多而輿論以公於天下事
獨見其大¶羣推公居第一今¶
天子即阼方在諒闇奏事者見顧命輔臣皆長跪公入
獨立¶而語輔臣以目送公曰此南苑上書諫獵者也自
是奏事者¶不跪及復起掌刑科印歳在甲辰冬有星孛
於翼軫抵降婁¶公之同官有言此名含譽星為今
<pb:KR4f0025_WYG_071-11b>
天子受命之祥非彗也公上言宋咸平初彗見營室明
成化¶中彗掃三台出天田入太微垣考其時或下詔求
言或允羣<md:KR4f0025_SBCK_071-7b>¶臣言修省故不為災敢請¶
皇上清宫齋戒力圖修省發¶
徳音下¶
詔㫖廣求直言詳詢利病有可惠百姓者立賜舉行并
飭内¶外文武大小臣工滌慮洗心共修職業則無難轉
禍為福
<pb:KR4f0025_WYG_071-12a>
天子以公従直建言可嘉優¶
㫖答之遂赦天下公於天安門聴宣讀赦書是日接¶
御前發下紅本二獄囚當決吏箝紙尾進請抄發公曰
昨頒¶赦而今日行刑是¶
詔令不信於天下也紅本當封還同官皆變色爭言不
可公¶曰六科以封駮為職古也吾封之咎吾任之不以
累公有¶
㫖三法司再議二囚得不死用是直聲益震朝野公之
<pb:KR4f0025_WYG_071-12b>
出撫<md:KR4f0025_SBCK_071-8a>¶貴州也湖北川東甫定道次銅仁無一卒之衛賊
烽火迫城¶下官屬請避去公曰銅仁黔地巡撫身任封
疆去安之因命¶燔其後山開南門以待偵者賊疑有伏
不敢前既至貴陽疏¶立營制禁侵掠蠲賦税省力役安
集雁户俾有寧居師旋有¶約束不明者輒上章劾奏軍
中號為楊一本舊例苗名長官¶謁見巡撫必鳴鼔角交
㦸支于門俾拜其下公曰無庸引至¶座前問疾苦予以
飲食土司咸輸服公之始至也貴陽斗米¶直五千錢公
<pb:KR4f0025_WYG_071-13a>
請餉之章屢告輓運相繼士飽馬騰民獲宴安¶版圖既
復翦其荒茅叢箐教以耕䎫比及三年芸鼔稻田遂¶成
樂土¶
天子嘉公成績特¶
召為兵部左侍郎公在行閒久諳習軍政西南徼將弁
多公<md:KR4f0025_SBCK_071-8b>¶㧞擢以是入賛中樞若明鏡無塵雖逺畢照及歸
飬北堂晨¶羞夕膳而以&KR0008;糲自甘遇簦笠舊交胸無水
旱氷炭田衣山¶屐舎車而徒行道者不知為一品貴人
<pb:KR4f0025_WYG_071-13b>
也公之文學早見知¶於¶
世祖稱公所上奏章盡好文字迨巡撫¶
命下入謝¶
賜宴瀛臺舊例止予鞍馬甲胄而已公獨拜¶
命騎入東華門加賜白金五百兩表裏各十段以行¶
天子時巡公迎
鑾三百里外¶
御書松喬堂扁俾懸於宅訃聞
<pb:KR4f0025_WYG_071-14a>
賜祭葬如典禮公所撰有黄門疏稾二卷撫黔奏疏八
卷政¶學編一巻景疏樓詩文十巻自怡集一巻曽祖鸞
祖萬年不<md:KR4f0025_SBCK_071-9a>¶仕考斌學官弟子均以公貴累
贈光禄大夫娶唐氏¶
誥封一品夫人先公卒子男四人中訥康熙辛未庶吉
士授¶翰林院編修加二級慎言戊午副榜貢生中哲國
子監生選¶授廬州府通判中吉歳貢生女一人嫁國子
監生陸世璜孫¶男九人守知庚辰進士淮安府同知餘
<pb:KR4f0025_WYG_071-14b>
未通籍孫女八人皆¶適士族曽孫女二人尚幼公生於
年月日卒於年月日夫人¶唐氏生於年月日卒於年月
日康熙丁亥十一月中納等卜¶壤於縣治東三十里湯
家峴合葬公夫人于新阡先期来乞¶碑銘彞尊昔游嶺
表舍館公所於公為老賓客知公為詳念¶公一話一言
必準于古從容以和和而能介剛無虐簡無傲¶徵不清
撓不濁其盛美不可得而具書特粗舉大綱焉爾系¶之
銘曰<md:KR4f0025_SBCK_071-9b>¶
<pb:KR4f0025_WYG_071-15a>
鹽官漢縣左海環之百谷所歸曽不盈而篤生楊公文
武兼¶資學原王鄭書偕褚薛早貢成均如圭琢切名髙
淡墨栁袍¶是纈牽絲奉檄百里瞻言不畏彊禦不憚上
官憂民之憂晨¶暮罷餐公之宰邑朞月而可¶
帝有恩言夙駕鳬舸入居八舎掖門之左袖書諫獵首
犯逆¶鱗雷封雖逷哀彼癉人有言無隠有氣必伸息事
寧人輕徭¶薄賦夤縁務絶朋比用杜譬諸樹藝先去其
蠧入告我
<pb:KR4f0025_WYG_071-15b>
后敬天之渝星違其次修省是圖¶
帝曰直哉乃下赦書古給事中塗歸駮正降而結舌有
順無¶爭公當疾風草心尤勁謂赦既頒決囚非宜封還¶
詔㫖侃侃不阿法司服念出諸網羅臺諫陳言發部議
事所¶司覆奏曰毋庸議公斥其非儆於有位粤稽帝典
納言命龍<md:KR4f0025_SBCK_071-10a>¶周有伯冏僕臣是庸若三獨坐尤庶所宗¶
帝曰黔南宼虐未遏誕弄銀章俾撫天末公拜稽首爰
辭
<pb:KR4f0025_WYG_071-16a>
禁闥邇者懐之逺者綏之䇿我庶士張我六師犵童&KR0526;
女烝¶然来思反側既安疆宇日闢伐其棘荆播以黍稷
乃亦有秋¶樂國樂國¶
帝眷勞臣入為司馬衮衣遄歸薄言觀者公望公才舎
公誰¶也今之仕者莫有遐心知進不退終焉陸沈公請
飬母孝思¶足欽天之報施於善人厚子孫繩繩各佩章
綬百禄攸宜克¶昌厥後既得吉卜神兮式馮丸丸松柏
秀于岡陵我銘以實¶國史是徴
<pb:KR4f0025_WYG_071-16b>
　　　光禄大夫太子太保刑部尚書李公神道碑¶
世祖章皇帝光宅方夏北燮東漸雲雨賢才肇開景運
於是<md:KR4f0025_SBCK_071-10b>¶故兵部侍郎長山李公方退居閭閻奉母宋太夫
人遂北堂¶之飬順治元年起自田閒
召至闕下授工部右侍郎未幾¶轉左侍郎三年夏請假
省親旋里既還
朝以原銜掌兵部¶右侍郎事尋遷兵部左侍郎兼都察
院右都御史八年秋
<pb:KR4f0025_WYG_071-17a>
覃恩加太子太保又明年冬拜刑部尚書十年夏四月¶
帝張讌瀛臺
賜大學士以下坐酒行従容詢諸臣父母有¶無公伏地
對曰臣有母年八十三矣魯經有言一則以懼烏¶鳥之
私時縈寤寐也因泣下¶
帝為動容謂諸臣曰人之行莫大乎孝子不能盡孝於
生前¶而欲盡孝於身後朕不以為孝也公乃復以省親
上請
<pb:KR4f0025_WYG_071-17b>
帝曰卿之事親朕深悉之遂
賜馳驛還公諱化熙字¶(闕/)　别字五絃先世自真定棗
强遷濟南之長山曽祖考光先祖<md:KR4f0025_SBCK_071-11a>¶考迓春考夢鳯皆以
公貴
誥贈如公官母
封一品太夫人¶公以天啟四年舉于鄉崇禎七年進士
出身起家湖州府推¶官歴監司巡撫總督所至有惠政
顧不自以為功人咸稱為¶長者及仕
<pb:KR4f0025_WYG_071-18a>
皇朝在兵部革班軍止運大布邊衣在刑部復熱審朝
審舊¶例請仍差恤刑司官著為令大綱悉舉而終身孺
慕者母氏¶家居一十七載晨羞夕膳侑以絲竹率昆弟
子姓融融怡怡¶承歡盡力治别業於近郊植果千頭花
時爛若雲錦御板輿¶樹下公進觴酒于前公弟監察御
史文熙暨諸孫羅拜于後¶大小東目為神仙中人公卒
時年七十有六訃聞¶
天子勅翰院撰文致祭給帑銀營葬明年夏巡撫山東
<pb:KR4f0025_WYG_071-18b>
工部¶侍郎兼右副都御史宛平劉公芳躅以命婦一品
百齡疏聞<md:KR4f0025_SBCK_071-11b>¶於
朝得¶
㫖建坊里第而公考宅于祖塋之北古城之南左都御
史淄¶川髙公珩銘其墓公娶沈氏
誥封一品夫人子八人因之¶河東鹽運司同知死姜瓖
之難
贈山西布政司右參議溉之¶灤州知州餘未仕女五人
<pb:KR4f0025_WYG_071-19a>
均適士族孫二人斯祥早卒斯佺¶今官兩淮都轉運使
管鹽法道事曩與予定交久兹以幣来¶請補撰先公神
道碑立隧道之左予惟公佐司空賛中樞位¶三獨坐掌邦
禁階宫保仁被於天下事載諸
國史可以不¶書特其百行一本乎孝人所難能名公鉅
卿之飬親逮於百¶歳者世亦不多見也乃書公晩節系
之以銘其辭曰¶
濼源有水匯于大東巖巖者岱渢渢者風篤生元老望
<pb:KR4f0025_WYG_071-19b>
峻家¶邦匪禄是干惟親是顯自從三簠五鼎十臠色飬
無違儀文<md:KR4f0025_SBCK_071-12a>¶有腆¶
世祖特詔賁於丘園汝掌邦土蒼玉佩旃廏馬斯錫衮
衣自¶天膴仕遺榮寧親邇止舞綵于堂有同孺子慈顔
既和謁¶
帝有喜升華副相襄賛中樞殊階宫保寵命尚書祥刑
敬獄¶重典克除¶
帝讌瀛臺三漿十酒咨爾公卿誰無父母委質以来孰
<pb:KR4f0025_WYG_071-20a>
存孰¶否公拜稽首彤墀之南微臣有母年八十三一則
以懼寸心¶用惔¶
帝聆公辭見公出涕迺降
恩言孝經合契菽水之懽勝于¶喪祭公因請假¶
帝曰俞哉有命馳驛畫錦而回公願既遂循彼蘭陔筍
長魚¶肥茶香飯白滿樹鶯花一庭裙屐如彼墉宫長侍
瑶席公之<md:KR4f0025_SBCK_071-12b>¶辭世母已百齡門有綽楔翬革丹青又越五
載始御雲駢惟¶公事親孝乎惟孝母氏劬勞庶幾仰報
<pb:KR4f0025_WYG_071-20b>
我作此銘通國是告¶
　
　
　
　
　
　
　曝書亭集巻七十一¶
<md:KR4f0025_SBCK_072-1a>¶
<pb:KR4f0025_WYG_072-1a>
欽定四庫全書
　曝書亭集巻七十二¶
　　　　　　　　　　翰林院檢討朱&KR0156;尊撰¶
　墓表(一/)

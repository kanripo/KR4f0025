# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:16
#+PROPERTY: JUAN 76

¶
　墓誌銘(三/)¶
　　　孝潔姜先生墓誌銘¶
慈谿姜君宸英詩文傾折海内士¶
天子知其姓字然屢赴鄉試不見録也既而用薦入史
館支¶正七品俸纂修明史又分撰一統志月給餐錢衣
<pb:KR4f0025_WYG_076-1b>
儒生衣雜¶坐公卿之次㑹
覃恩敇授文林郎贈考妣如其階歲在己¶巳冬刑部尚
書總裁官崑山徐公乾學告歸
詔許以書局¶自随公上言引君自助於是君將還葬其
考孝潔先生于夏¶家嶴華盆山之陽妣孫孺人祔焉持
狀請&KR0156;尊誌其墓誌曰¶先生諱晉珪字桐侯别字卓菴
先世自蜀遷于越居嵊縣再<md:KR4f0025_SBCK_076-1b>¶徙餘姚復徙慈谿曾祖國
華丁士美榜進士累官陜西布政¶使司右參議階朝列
<pb:KR4f0025_WYG_076-2a>
大夫贈太僕寺少卿祖應麟中先文恪¶公榜進士以户
科給事中抗疏爭鄭貴妃冊封謫典史後厯¶太僕寺少
卿階中憲大夫贈太常寺卿父司簡官户部司務¶母向
孺人妻孫孺人先生少補儒學生員貢於鄉年三十七¶
不復應舉研精理學工詩兼通六書辨其源流又嫻經
世之¶略性至孝友愛諸弟與人交愷易然取與必以義
雖勢力不¶能奪也太常公以㢘節自勵遺産僅百畆司
務君晜弟分受¶之先生晜弟又三分之力不能給饘粥
<pb:KR4f0025_WYG_076-2b>
兵後家計益窘無以¶為親養乃㳺學北至燕趙東浮洛
西游秦蜀束修所入歸以¶養父母孫孺人曲成其孝一
味不以自甘必先進舅姑曉問¶寢安否庭闈燕衎靡以
異先生在家也先生既逺親舍歲時<md:KR4f0025_SBCK_076-2a>¶恒望鄉遙拜發為
歌詩多幽憂悱惻之言音甚酸楚今所傳¶泛鳬吟稾是
已迨向孺人歿先生適在旅次訃至嘔血數升¶遂中失
血症服除將之瑞州道出常山疾發卒於草坪旅舍¶時
康熙十一年五月日也年六十三宸英扶其柩歸先生
<pb:KR4f0025_WYG_076-3a>
之¶執友張能信林三錫等交泣下僉曰君之事親可謂
孝矣君¶之髙蹈可謂潔矣遂諡曰孝潔先生先生殁後
七年孫孺¶人亦卒孺人國子監生之&KR0581;之女朝列大夫
知徳州事森之孫¶贈朝列大夫某之曾孫子男二人宸
英宸芝女一人嫁儒學¶生員凌玿孫男三人女六人嗚
呼自先王制産之法廢士之¶貧者無以養其親於是陟
岵鴇羽北山蓼莪四月之詩作焉¶雖不能養與祭君子
必以孝子目之葢惜其遇而憫其志之¶不得已也先生
<pb:KR4f0025_WYG_076-3b>
之孝終食不遺其親顧以貧故適四方資僚<md:KR4f0025_SBCK_076-2b>¶友縞紵之
貽以供菽水是亦潔白之養矣子職未盡者孫孺¶人以
婦道成之宸英又克繼其志然則先生可無憾於泉下¶
而因行受名庶幾克副其實者乎於其𦵏也宜銘銘曰¶
學焉而弗措也才焉而不遇也勞人之賦也孺子之慕
也有¶賢妻為之助也有令子為之嗣(存故/反)也子未服官
而贈及其親¶遭遇之異數也考卜于原有毚者檀有菀
者枌葬先生於是¶嬪也祔此幽宅既安斯蕃衍而孫子
<pb:KR4f0025_WYG_076-4a>
　　　贈日講官起居注翰林院檢討徴仕郎貞靖潘
　　　先生¶墓誌銘¶
康熙十有七年春¶
天子有詔徴文學之士吳江潘君耒被薦明年
召試體仁¶閣下賦最工以布衣除翰林院檢討越二年
充
日講官知
起<md:KR4f0025_SBCK_076-3a>¶居注其冬雲南平
<pb:KR4f0025_WYG_076-4b>
天子推恩及臣下於是君之考處士貞靖先生得贈
日講官¶
起居注翰林院檢討徴仕郎君之妣章氏贈孺人母吳
氏封¶太孺人又明年㑹試天下士君與分校得人最盛
又明年遭¶劾謫官吳太孺人歸卒于里君聞訃奔還旋
卜地鸎脰湖之¶南以康熙二十五年閏月辛酉合葬焉
先生諱凱字仲和一¶字豈凡别字貽令世居吳江平望
市曾祖雲隠居不仕祖志¶伊中嘉靖四十四年進士仕
<pb:KR4f0025_WYG_076-5a>
至廣西布政使司右參政父錫¶祚湖廣布政司理問母
吳孺人先生事親孝事兄最恭其為¶學殫心經世之略
其文見稱于太倉張采與同縣吳允夏包¶捷吳䎖文章
行誼相切劘補縣學生員連試第一當是時在¶朝之君
子多自附東林而海内名士以聲氣應和曰復社先<md:KR4f0025_SBCK_076-3b>¶生
與焉周之夔者與諸君子搆難摭君過作復社或問而
無¶錫馬公世竒太倉張公溥並力爭之徳清章君日炌
愛君文¶以女歸先生既而知吳江縣事先生深自退匿
<pb:KR4f0025_WYG_076-5b>
未甞干以私¶惟於清賦額疏水道事闗民利害則建白
行之先生為詩典¶雅尤工尺牘雖怱遽不作草書遭亂
破家遂屏棄時文纂平¶望志及本草類方合文集凡數
十巻子三人檉章楨吳存者¶耒也女三人一嫁周撫辰
一許嫁顔祁未行卒一嫁陳鋐孫¶四人吳太孺人在室
以孝聞甞刲股療母病為先生繼妻撫¶前妻子女如己
出既寡家酷貧手紡績延名師訓耒以通經¶博古及耒
為侍從臣太孺人未甞美衣食君既謫官太孺人¶無幾
<pb:KR4f0025_WYG_076-6a>
微不自得之色曰窮達有命安之可矣貞靖先生卒時¶
年四十有九章孺人卒年三十有二吳太孺人年六十
有六<md:KR4f0025_SBCK_076-4a>¶&KR0156;尊與君定交也乆同年被薦同以布衣授官同
知
起居注¶其謫也又同時熟聞君家世於君請銘不敢辭
銘曰¶
相彼貞木其實有蕡或碎於地或登於槃而終以勿餐
嗚呼¶先生既昌而文以詒後昆阨窮奚怨
<pb:KR4f0025_WYG_076-6b>
　　　贈翰林院檢討徴仕郎徐先生墓誌銘¶
翰林院檢討吳江徐君釚請假還里葬其考妣于光字
圩逾¶年矣既而謫官去屬同年友朱彞尊為文表諸墓
銘曰¶
君之先人韞竒諱其曰季華冠而字上世本居魏塘界
遷於¶吳江自碩始西濛之港面積水以耕以耨治農事
先生為儒¶試不利仰屋著書抽腹笥遯世无悶窮勿悔
兄當餽運渡江¶介是時淮北人為胾先生愛兄心孔悸
<pb:KR4f0025_WYG_076-7a>
以金三百輸諸吏兄¶得不行方用慰兄子曰鑛結壯士
以保鄉黨計不遂亡命西<md:KR4f0025_SBCK_076-4b>¶吳全匪易先生詣吏慷慨對
産雖破碎禍則解甞懐白金步¶入肆人壓看場集如蝟
舄前蹵囊遺在地誠以語人人作偽¶探懐乃悟己所墜
發之銖兩皆黙識人慙欲以半相畀先生¶怡然笑勿視
衡門之下可樂志釀秫種花性所嗜孺人王韓¶先生配
有子克家孫克類伯也不仕仲委質揚名顯親光有¶位
贈徴仕郎逼通貴揭石於原表風義猗嗟千秋永無毁
<pb:KR4f0025_WYG_076-7b>
　　　小譚大夫墓誌銘¶
小譚大夫吉𤧚諱舟石字嘉興人以祖父甞為大夫既
仕以¶小譚大夫自别大夫之祖諱昌言山東布政司參
政贈太僕¶寺卿父則五經進士諱貞良也母宜人朱氏
是為彝尊之姑¶大夫年十四通五經旋補學官弟子弱
歲以文貢入國子監¶南京不守大夫從父母攜弟妹妻
子浮海至㑹稽復自台州<md:KR4f0025_SBCK_076-5a>¶抵福州轉徙漳州道遇寇父
被傷大夫力以身蔽寇拔刄睨¶之不動鐏擊其背不去
<pb:KR4f0025_WYG_076-8a>
寇曰孝子也舍之父病殁家人三十¶口留亂軍中斗米
三千錢卒全活扶父柩還尋以貧游學四¶方客汝寧聞
母病疾歸則己葢棺大夫號踊以頭觸棺棺釘¶破其顱
血濡縷既絶而蘇母喪除入京師以國子監生試第¶一
授𢎞文院撰文中書舍人晨出敝裘羸馬入院還坐一
室¶勘經史有以詩文請者立使者於户外削稾與之仕
九年乃¶遷同知延安府事治榆林至則修學建尊經閣
以十三經注¶疏貯閣中縱士子覽觀又采儀禮參以本
<pb:KR4f0025_WYG_076-8b>
朝制度行鄉飲酒¶禮又援据史傳旁及載紀小説家兼
從宿將故老詢流寇始¶末成延綏鎮志二十四巻康熙
十二年吳三桂叛明年大夫¶運闗中饟十萬入四川至
寧羌州兵變殺經略莫洛於是巡<md:KR4f0025_SBCK_076-5b>¶撫杭愛移駐漢中追
還所運饟十二月漢中食盡¶
王師退保西安棧道絶乃從黒水峪間道七晝夜達盩
厔既¶抵榆林定邊副將朱龍反逼波羅堡去榆林百里
而近大夫¶集士民于漢前將軍闗侯廟為文誓侯前願
<pb:KR4f0025_WYG_076-9a>
以死守士民咸¶感奮乃編什伍明號令製幡幟嚴斥堠
夜自宿城上衆藉以¶安未幾西川人周繼明聚衆千人
與神木叛將孫崇雅合陷¶延安綏徳勢張甚榆林兵迎
戰不利運道塞環城三十里皆¶賊壘城中刮木皮采蒿
以食大夫謀於上官率私錢命勇士¶取徑渡黄河買粟
於山西之保徳河曲突圍以入當是時延¶安一府縣十
九城堡三十六相繼淪陷惟榆林城獨完圍既¶解餘寇
據響水清平鎮羅諸堡大夫騎匹馬喻以禍福及神¶木
<pb:KR4f0025_WYG_076-9b>
崇雅繼眀皆降事平論功加一級十七年
詔舉博學宏<md:KR4f0025_SBCK_076-6a>¶詞之士有以大夫薦者徴詣
闕既至遷知登州府事¶¶¶¶㑹大夫子有鎡己納婦矣而夭
大夫悲不¶自勝疾發遂卒譚氏之居在香花橋東其坊
曰碧漪堂之左¶有鴨脚樹三本彞尊童子時與大夫兄
弟讀書其下一日語¶&KR0156;尊曰詩書莫不有序子知周禮
亦有序乎答曰不知也曰¶尚書周官一篇即周禮之序
矣其讀書善悟類是大夫好撰¶述游昌平著肅松録二
<pb:KR4f0025_WYG_076-10a>
巻又甞著爾雅綱目一百二十巻所¶為詩古文辭有嘉
樹堂集二十巻鴛鴦湖櫂歌一巻卒之歲¶年五十有七
娶李氏女子二人一嫁陸大勲一嫁沈以機皆<md:KR4f0025_SBCK_076-6b>¶國子監
生其𦵏也在某原銘曰¶
生而逸後乃勞陸走叢箐川波潮文不遇學則優終為
右史¶雄詞曹長榆林塞土磽疏泉種稻成樂郊寇宄起
如牛毛登¶陴以守氣不撓綰左符亦足豪屈首置下凥
居髙嗟善人夀¶宜多生子夭折命安逃相斧屋度隰臯
<pb:KR4f0025_WYG_076-10b>
伐石書銘鑱諸幽¶
　　　徴士徐君墓誌銘¶
唐制博學宏詞有科廢不行久矣康熙十七年¶
天子法古爰
命内外大小臣工各舉所知徴入都於是浙¶江巡撫以
海寧徐君林鴻應
詔明年春
召試太和殿庭¶布席
<pb:KR4f0025_WYG_076-11a>
體仁閣下中使傳
㫖向来殿試進士定例立而對¶䇿今以爾等積學博聞
特賜坐賜食僉謝
恩畢既納巻次¶日<md:KR4f0025_SBCK_076-7a>¶天子行大蒐禮次郊圻束巻
授三大學士暨掌院學士定¶其髙下君時名籍甚又與
同里吳君農祥王君嗣槐吳君任¶臣蕭山毛君竒齡宜
興陳君維崧咸為大學士馮公延致邸¶第都人所稱皆
<pb:KR4f0025_WYG_076-11b>
山堂六子也僉謂讀巻者馮公巻不彌封君¶必見録及
駕旋
命下入史館者五十人授中書者七人¶君乃見遺君子
於是歎馮公之無私尤服君之不肯干進也¶君學通今
古凡山川險隘錢穀鹽筴之出納律令格式之寛¶嚴皆
總其要又工於作奏以是督撫大吏學使鹺使交引以¶
自助然取與不苟館穀所入不能治田園所居破屋數
間清¶池半畝時與故交把酒劇談以為樂居幕府削尺
<pb:KR4f0025_WYG_076-12a>
牘晝夜多¶至百函善寫人胸臆賦才瀏亮古詩音逼齊
梁近體和平婉¶麗獨不愛曲子有强以填詞者倚聲歌
之隂陽悉中律甞客<md:KR4f0025_SBCK_076-7b>¶貴州勸巡撫因民之俗立瞿公式
耜張公同敞祠為作神絃¶迎送之曲土人歡忭華冠繡
衣撃銅鼓鳴鐵篴歌焉曲終苗¶童犵女皆感慨泣下其
于史事尤練達本末不曲徇黨人之¶論分撰通志發凡
立例綱目秩然論者以君不與纂修明史¶之列交惜之
君善鑒賞别書畫禮器偽真兼善飲嘗過顧御¶史豹文
<pb:KR4f0025_WYG_076-12b>
别業御史知君大户出靁尊貯酒容一斗賓客多避¶席
君連舉者三御史曰此何年製也君笑曰北齊文宣帝
天¶保六年避暑晉陽宫所作也驗其下款識果然知永
嘉縣事¶漢陽王君世顯去官留杭州處士南昌王君猷
定寓昭慶僧¶舍先後客死君視含斂送其柩至江浦乃
還太倉王徴士昊¶慈谿周處士容卒于京君為治喪收
其文集以竢奔者葢君¶急于交誼若是不獨以孝友稱
門内而已君之先本莆田林<md:KR4f0025_SBCK_076-8a>¶氏後分支台州之黄巖再
<pb:KR4f0025_WYG_076-13a>
徙海寧贅徐氏因襲其姓曰輅嘉¶靖庚子舉人仕為福
建永安知縣君之曾祖考也曰元倬考¶也妣某氏君字
大文一字寳名少補學官弟子生某年月日¶卒某年月
日享年六十有九配茅氏明按察副使坤之孫某¶之子
繼娶姜氏封監察御史某之子繼娶張氏某官某之孫¶
處士某之子君有子男四人司禄司錫俱錢塘縣學生
司禄¶繼從祖後司紀司直殤女六人孫男二人女二人
其葬也于¶某原某年月甲子葬之日也銘曰
<pb:KR4f0025_WYG_076-13b>
古於制科期收實學¶
天子曰咨惟元老是擢嗚呼斯人才與命妨懐彼珠玉
被褐¶而亡升者在朝棄者在野不有銘詩孰知君者¶
　　　翰林院侍講尤先生墓誌銘<md:KR4f0025_SBCK_076-8b>¶先生姓尤氏諱侗字同人更字展成别字悔菴又曰艮
齋晩¶自號西堂老人西堂者先生讀書之所也先世家
無錫逺祖¶袤以政事文學著南渡初詩家所稱尤蕭范
陸是己子孫世¶登膴仕載萬栁溪邊舊話其後轉徙長
<pb:KR4f0025_WYG_076-14a>
洲之斜塘曾祖某有¶隠徳祖某舉鄉飲賓考瀹國子監
生
敕贈徴仕郎翰林院¶檢討亦兩舉鄉飲賓妣孺人鄭先
生少日博聞强記有才名¶補學官弟子厯試于鄉不利
貢于
廷謁選除永平府推官¶不畏强禦以事降調康熙十七
年春¶
天子仿古制科取士或薦先生于
<pb:KR4f0025_WYG_076-14b>
朝
召試體仁閣下¶
上親擢五十人悉除翰林纂修明史同日入院先生最
長以¶齒序四十九人皆坐其下留史局三年分撰志傳
多至三百¶篇
覃恩授徴仕郎子珍以進士出身改庶吉士先生乃告<md:KR4f0025_SBCK_076-9a>¶歸家居以詩文縑素請者盈庭戸先生揮灑不倦有求
必滿¶其意同時汪編修琬居堯峰以古文自矜少可多
<pb:KR4f0025_WYG_076-15a>
怪見俗子¶議文章者恒面斥之以是人多畏縮咸樂先
生之和易也歲¶己夘¶
天子南巡先生入見
御書鶴栖堂扁額以
賜時先生年¶八十有二矣猶康彊善飯暇相地於官山
之隂築生壙自為¶之誌結丙舍曰草草山房俾予分書
予嘗以天台萬年藤杖¶奉先生并歌以贈先生喜劇然
猶未窘于步不藉扶持也¶歳癸未
<pb:KR4f0025_WYG_076-15b>
天子復南巡進先生官侍講甲申六月日以疾卒距生
明萬¶厯四十六年閏月日享年八十有七配曹孺人有
賢行官右¶春坊右賛善兼翰林院檢討者長子珍也次
瑞縣附學生女<md:KR4f0025_SBCK_076-9b>¶三人一嫁縣學生湯萬焞一嫁陜西提
學按察僉事候補布¶政司參議陸徳元一嫁縣學生金
秉寛孫男一人世求以歲¶貢生考授知縣以能詩聞女
五人俱配士族曽孫一人先生¶名雖未登甲乙榜早為
文社倫魁弟子著録者多大學士崑¶山徐公元文其一
<pb:KR4f0025_WYG_076-16a>
也所作詩文流傳
禁籞¶
世祖惜其才命相妨終受¶
聖主之知官之翰苑屢承
殊渥今年春&KR0156;尊詣杭州偕前¶輩徳清徐公倬謁見¶
皇太子于行殿
令㫖賜坐謂曰老成易謝茲來又失一尤¶展成矣字而
不名洵異數也已先生著述甚富所撰西堂雜¶俎觀者
<pb:KR4f0025_WYG_076-16b>
胥悦奉為兔園册晩輯艮齋雜記學者服其雅馴全¶集
五十四卷餘集七十巻鶴栖堂稾十巻俱鏤板行於世
銘<md:KR4f0025_SBCK_076-10a>¶曰¶
士也懐才或不售遭逢¶
聖世終旁求圭璋特達自有期鶴書
召君六十餘俾入史¶局掌詞曹君之才大筆不休有若
札札機絲抽趨庭有子登¶亨衢遺榮辭老返衡茅難進
易退世所髙君于故里恣逍遙¶水哉之軒蘭葉舟琴瑟
<pb:KR4f0025_WYG_076-17a>
几杖官山幽達天知命故不憂鶴栖¶堂深
御墨留人生百歲語本虚八十有七齒己優著史況¶足
名千秋君今含笑歸山丘吾銘維實信不浮¶
　　　承徳郎日講官起居注右春坊右中允兼翰林
　　　院編¶修嚴君墓誌銘¶
康熙十有七年春¶
天子法古制科取士
詔在廷諸臣暨外督撫大吏各舉博<md:KR4f0025_SBCK_076-10b>¶學之彦毋論己仕
<pb:KR4f0025_WYG_076-17b>
未仕徴詣
闕月給太倉禄米明年三月¶朔
召試太和殿廷發題賦序詩各一首學士院散官紙光¶
禄布席
賜讌體仁閣下於是無錫嚴君成省耕一詩而退¶賦序
置不作也¶
天子擢五十人纂修明史部議分資格進士出身者以
館職¶用餘給待詔銜俟史成日授官
<pb:KR4f0025_WYG_076-18a>
詔下五十人齊入翰苑布¶衣與選者四人除檢討富平
李君因篤吳江潘君耒其二予¶及君也君文未盈巻特
為¶
天子所簡尤異數云未幾李君疏請歸田養母得
㫖去三¶布衣者騎驢入史局卯入申出監修總裁交引
相助越二年¶
上命添設日講官知起居注八員則三布衣悉與焉是
秋予¶奉
<pb:KR4f0025_WYG_076-18b>
命典江南鄉試君亦主考山西比還歲更始正月幾望<md:KR4f0025_SBCK_076-11a>¶天子以逆藩悉定置酒
乾清宫飲讌近臣
賜坐殿上樂¶作羣臣以次奉觴上夀依漢元封栢梁臺
故事¶
上親賦昇平嘉讌詩首倡麗日和風被萬方之句君與
潘君¶同九十人繼和
御製序文勒諸石二月潘君分校禮闈巻¶三布衣先後
<pb:KR4f0025_WYG_076-19a>
均有得士之目而館閣應奉文字院長不輕假¶人恒屬
三布衣起草未幾予與¶¶潘君俱罷歸而君¶尋遷右春坊
右中允兼翰林院編修¶
敇授承徳郎時二十三年秋七月也冬典順天武闈鄉
試事¶竣君乃請假¶
天子許焉當君未仕愛縣西洋溪丘壑竹樹之勝思買
墓田<md:KR4f0025_SBCK_076-11b>¶丙舍終老溪有橋曰蕅蕩因自號蕅蕩漁人時山
隂吳公廷¶祚方知縣事許助草堂之資㑹應
<pb:KR4f0025_WYG_076-19b>
召不果既出都遂浮舟¶度嶺訪吳公於肇慶采硯而還
自是杜門不出築堂曰雨青¶草堂亭曰佚亭布以窠石
小梅方竹宴坐一室以為常君為¶文無定格不屑蹈襲
前人適如其意而止詩篇沖融恬易鮮¶矯激之言慢詞
小令雅而不艶所著秋水集雜文七巻詩八¶巻詞二巻
嘗屬予序之少工書法入晉唐人之室兼善繪事¶山水
人物花木蟲魚靡不曲肖尤精畫鳯翔舞竦峙五光射¶
目觀者歎息以為古畫手所無晩歲曾一修縣志叙族
<pb:KR4f0025_WYG_076-20a>
譜有以¶詩文圖畫請者槩不應暇輒掃地焚香而已君
年六十有一¶返里居以康熙四十一年正月卒享年八
十先世自餘姚遷¶無錫之嚴埭曾祖朔贈通議大夫南
京通政司通政祖考一<md:KR4f0025_SBCK_076-12a>¶鵬萬厯丁丑進士累官刑部左
侍郎贈尚書考紹宗縣學生¶以君貴
贈如君官君諱繩孫字蓀友娶王氏中憲大夫知福¶州
府事(闕/)　之女封安人子三沆曾殤泓曾溶曾孫六人
曾¶孫五人其卜兆也在縣西蕭家灣銘曰
<pb:KR4f0025_WYG_076-20b>
君之通籍也¶
天語諄諄謂史局不可無此人君之請假也行將發軔
敇¶録所撰詞以進葢受¶
主知者深矣蕅蕩之橋洋溪之潯秋水時至比於君心
陸羽¶王紱庶嗣其音¶
　
　
　曝書亭集巻七十六<md:KR4f0025_SBCK_076-12b>¶<md:KR4f0025_SBCK_077-1a>¶
<pb:KR4f0025_WYG_077-1a>
欽定四庫全書
　曝書亭集巻七十七¶
　　　　　　　　　　翰林院檢討朱&KR0156;尊撰

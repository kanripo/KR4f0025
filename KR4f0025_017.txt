# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:09
#+PROPERTY: JUAN 17

¶
　古今詩(十六/)¶
　　柔兆困敦¶
　　　耳疾示王周二上舍¶
我齒未七十恒苦兩耳充患此已三年入秋輒内訌始
焉輪¶濕濕既乃氣爞爞牀下駭鬬牛門前失吠狨有如
<pb:KR4f0025_WYG_017-1b>
兩豆塞難¶使五藥攻因之日靜坐物理究初終是非始
聽聞襃貶將安¶窮屬垣第自苦察察爾何功讒柄變白
黒治道淆汚隆君¶子天地閉小人地天通世事付一聵
葆我以太沖免慴喪匕¶雷免驚攧鷂風人勞我則逸美
疢丁我躬相法十七家不容¶麥者豐況若封丸泥寜非
富家翁比鄰有二子相憐病適同<md:KR4f0025_SBCK_017-1b>¶褎如顧我&KR0015;子論詎
發䝉耳者心之候其穴名聽宫其神字¶幽田其用在司
空子今勤著書不異五經筒有時議紛綸講¶席相磨礱
<pb:KR4f0025_WYG_017-2a>
說詩匡丞相解經戴侍中無人為畫字子將焉折¶衷主
人作而歎何術返我聦客云古方法社酒能治聾來朝¶
海燕歸陌上賽社公伐鼓聲淵淵割肉飽蓬蓬吾儕試
往祈¶泥飲等渴虹按節舞麗姢安歌走明童三人共顧
曲其樂也¶融融¶
　　　初夏重經龍洲道人墓三十二韻¶
亭亭馬鞍山産石光瑩瑩其東勢䃕礐竹柏翠相映劉
生昔¶栖遲於焉日吟詠生耽巖壑幽死愛水木淨要知
<pb:KR4f0025_WYG_017-2b>
賢達心義¶不陷俗穽一棺抱山阿勝夾兩婢媵傾崖屏
荆榛老樹絶鴞¶鸋既鮮蕘豎侵亦免菜畦蝗乃知斯丘
樂匪藉青烏訂我思<md:KR4f0025_SBCK_017-2a>¶南渡後思陵失其政謀夫多去國
魏公執兵柄幕府盛賔僚¶子弟談性命棄師累十萬三
敗無一勝肆將功罪淆第許心¶術正猛將反先誅豈惟
一檜横哀哉小朝廷自此和議定金¶繒括脂膏臣妾費
辭令忍忘君父讎寜計蒼生病過也大布¶衣慨慷本天
性好游或渡江嗜酒數中聖議論辛陳間恥與¶餘子並
<pb:KR4f0025_WYG_017-3a>
歌詩存十卷巻巻氣雄勁靜夜思中原往往血淚迸¶厥
後詣闕書何減諍臣諍庶幾國士風合古之儒行我來
百¶世下適墓必生敬三年兩經過涼燠感時興番番玉
山叟(顧/湄)¶文史廣援證思復東齋祠暇日便眺聽奠以椒
桂漿闢此鼯¶鼪徑誰與能好事率錢表名姓遺文并雕
鎪足以播遥夐¶
　　　曝書亭偶然作九首¶
拓得園基一百弓閒來樹厎逐雞蟲埽除蝗菜下鸎粟
<pb:KR4f0025_WYG_017-3b>
亟命<md:KR4f0025_SBCK_017-2b>¶畦丁修水筒¶
垞南宜得翠筠看上番移來近百竿昨夜疾風吹拔木
老夫¶差喜竹平安¶
蜻蜒翅丹蝴蝶黄白露滿園秋草長靜聽桑斧斫叢棘
忽露¶一株巖桂香¶
蒲萄煎濃注酒缾酒䦨荷葉香滿汀新涼枕簟不妨設
時有¶北風吹我亭¶
槿花本與佛桑同也向籬邊吐白紅試待來年根盡活
<pb:KR4f0025_WYG_017-4a>
編成¶著色短屏風¶
雨裏芭蕉風外楊水中菡萏岸篔簹衰翁愛植易生物
不願¶七年栽豫章¶
移橙種橘計蹉&KR0008;一箇茅亭草蔓多輸與城隅譚給事
花時<md:KR4f0025_SBCK_017-3a>¶處處有行窩¶
縮版誅茅事偶然修門見說此亭偏須知庾信園雖小
詩賦¶江關獨易傳¶
平泉花木逺爭移金谷繁華盛詠詩淪落栖遲杜陵叟
<pb:KR4f0025_WYG_017-4b>
何人¶尚寄草堂貲¶
　　　斑魚三十韻¶
吾衰薄滋味意不在粱肉第苦藜莧羮精力易消縮以
兹盤¶中饌往往供水族持螯疑蟛蜞握鱣近蜪蝮可怪
黿脂垂生¶憎鱟尾矗所欲庶其魚又無取乾鱐河豚昔
最嗜恒用井華¶漉塵逺烹於庭血去抉其目刈楚然豆
萁務候湯火熟瓊乳¶捋西施但恨不盈匊誰能罷饞扠
對此食指搐自從十年來¶不敢恣口腹酖毒安可懐災
<pb:KR4f0025_WYG_017-5a>
生慮薄祿斑魚乃具體秋深出<md:KR4f0025_SBCK_017-3b>¶洄洑小大雖云殊一氣
同化育其形亦彭亨其性齊忿慉此¶時釣魚師香餌素
所畜籊籊三竹竿編&KR1097;坐跧伏垂綸韌且¶弱沉鈎曲而
複有時十數輩戢戢歸罜䍡安砧剖𤓰刀汲水¶浮柹木
於焉敇中厨慎勿覆我餗排泥剔其羽起肝淘以麴¶法
使甘不噮瑩白類新沐和之以蟹胥其汁轉濃郁既異
齒¶鏌鋣兼免愁慘黷因思膳夫經珍未窮水陸設鱠姜
侯曽思¶鱸張翰獨俊味恥自饕有客至不速亟須問前
<pb:KR4f0025_WYG_017-5b>
村侑以酒一¶斛¶
　　　題汪上舍讀書圖¶
朝看牧豕助邊儲暮見為郎擁傳車勸爾須抛兔園册
世間¶風漢乃耽書¶
　　　山隂客舍題髙布衣蓴鄉釣師圖二首<md:KR4f0025_SBCK_017-4a>¶蛤蜊菰葉横塘曲細雨斜風西塞山爭似蓴鄉好秋色
輕舟¶容與水雲間¶
愛餐花港雞頭芡更采湘湖雉尾蓴踏浪緣流無不可
<pb:KR4f0025_WYG_017-6a>
只休¶驚起浣紗人¶
　　　顧明府(培元/)載酒邀觀三江閘¶
一舍三江閘輕舟度幾灣蕭疎何限樹平逺不多山小
管聲¶聲急深杯戸戸豩賢侯有高興未許夕陽還¶
　　　夀孟叟¶
最愛鑑湖好秋山百里青君家秋山下遶屋泉泠泠黄
菊樹¶百本翠濤開幾缾玉顔長可駐不藉蕊珠經¶
　　　贈牧上人
<pb:KR4f0025_WYG_017-6b>
我客柘湖曲上人來叩關欲浮清淮浦直渡黄河灣霽
雪亂<md:KR4f0025_SBCK_017-4b>¶塔寺夕陽平坡山五茸春草綠一舸望南還¶
　　強圉赤奮若¶
　　　萬年藤杖歌贈尤檢討(侗/)¶
我有天台萬年藤持贈吳下遂初翁想當李明柏碩迹
未到¶此藤久已生山中偶然拾自金庭宫攜歸曉夜但
拂拭重之¶不異長生桐翁昔史館文最雄南狐東馬卓
有前賢風即如¶詩篇也壓蕭范陸長城笑把偏師攻歐
<pb:KR4f0025_WYG_017-7a>
陽黄九桞秦七新詞¶往往傳歌童翁今歸來雙耳聦厯
頭六十更二十顔貌却如¶四十同況有才子籍早通兼
珍之膳潔且豐人生快意亦已¶足豈必入海求方蓬西
堂日煖花滿櫳楊梅漸紫櫻桃紅翁¶來期我花下酌清
晨扶技葑門東繭紙戢戢抽詩筒看翁游¶覽興未窮水
循練瀆山穹窿長松樹厎芝草叢四方上下與<md:KR4f0025_SBCK_017-5a>¶翁逐杖
兮杖兮藉汝功¶
　　　寄蘭溪葛廣文
<pb:KR4f0025_WYG_017-7b>
飛茭挽粟各喧闐散吏何如葛稚川百斛金華新酒熟
醉尋¶桐栢觀中眠<md:KR4f0025_SBCK_017-5b>¶　　　雨過馮檢討葑水園四首¶
蘭成小園在束晳近游頻夾巷千花續編籬六枳勻葉
低斜¶曵杖石礙曲勾身正值黄梅雨蹣跚著屐人¶
又見衡門改新看小閣添海榴横濕戸楚雀近窺簾曲
直分¶沙溜參差露塔尖重過轉瀟灑村郭意能兼¶
高桞微風末新荷驟雨中竹扉經嵗别茶月一尊同盡
<pb:KR4f0025_WYG_017-8a>
得齊¶民術何殊避俗翁茭田知可拓小舫後時通¶
我亦歸田久開門近水灣縱移花百本并少屋三間對
此増¶惆悵何緣數往還煩君暇相過看積一房山¶
　　　仙游茅筆歌酬徐檢討(釚/)¶
君不用鐵梳梳秋兔毫亦不用束青羊毛别搜凡材逞
妙技¶䑕䰅虎僕非爾曹吾聞仙游郭外山最高仙人九
鯉雲中遨<md:KR4f0025_SBCK_017-6a>¶紫鱗三百二十四白蝦蟆吠黄雞號有時懸
厓忽題科斗字¶是豈不律人閒操茅田深深野火燒未
<pb:KR4f0025_WYG_017-8b>
盡樵夫蕘豎赤脚騰¶磽嶅拔茅連茹縛作將指節六寸
之體兼頭凥桃枝竹罷火¶熨帖鹿角菜免膏煎熬誰與
智者剏此物將毋九何一范授¶以刻髓之蘆刀垂虹亭
長嗜竒癖一牀載得還呉艚分我一¶管已足豪當其運
腕大稱意筆頭公喜長堅牢人生知已隨¶所遭良工對
之但駭遌足使李展汗走屠希逃¶
　　　醧舫即事二首¶
破牎風雨濕書籖睡起明星忽在簷最喜蛛絲捎竹尾
<pb:KR4f0025_WYG_017-9a>
牽牛¶花翠曉來添¶
秋老梧桐葉葉黄夜來風雨太顛狂分明了鳥牎深閉
一片¶何緣墮筆牀<md:KR4f0025_SBCK_017-6b>¶　　　九月八日滄浪亭懐古二十四韻¶
滄浪有遺亭勝蹟今始到疎籬六枳楗小徑一僧導古
牆聳¶寺樓暗水接官漕怪石長差肩平林或妨帽因而
詣北碕歴¶歴見房奥石枰雖無存(宋毛珝滄浪亭詩濯/纓人去水空寒事屬)
(明時欲問難日暮客歸園館閉鷺鷥飛/上石棊¶盤自注子美故物惟石秤存)草菴猶可造中
<pb:KR4f0025_WYG_017-9b>
丞我老友山水敦夙好於焉翦¶榛艿復此濬潭隩暇日
攜賔僚曽不擁牌纛春留露輞駐暑¶便接䍦倒畬田課
耕稼浦禽恣啄菢游觀民胥悦豈弟神所¶勞湖州謫司
馬賦才本雄驁詩逼梅歐陽文亦師訓誥賢相¶所館甥
孔壬生嫉媢舉事偶不慎衆口逞狂譟故紙錢區區¶乃
誣名士盜兹事近千年識者尚憤懊哲人貴自勝林泉
遂¶遐蹈南陽招不去止用尺書報雜花修竹間風月任
嘲傲斯¶人洵可懐曠世我心悼朅來謁祠屋思以渚蘋
<pb:KR4f0025_WYG_017-10a>
芼落景溪橋<md:KR4f0025_SBCK_017-7a>¶還商飇逺吹澇¶
　　　九日宋中丞招集滄浪亭觀韓(滉/)五牛圖復成
　　　二十¶四韻¶
中丞埽亭館邀我百花洲遂度宛轉橋罷遶屈曲流緣
溪尋¶石磴九日升崇丘層層樓堞敞面面禾黍稠編籬
釘圓菊密¶坐軒牎幽同調二三子清言答綢繆樂飲貴
適意豈必量觥¶籌邦人許看客風帽盈牆頭移時官馬
至畫巻載其尤示客¶五牛圖真氣豁我眸晉公諸燮理
<pb:KR4f0025_WYG_017-10b>
體物固能優郭椒丁櫟輩¶飲降各自由宣和購遺蹟已
詫不可求何期白石爛此圖翻¶得留鷗波趙王孫重之
若琳球再三跋巻尾小字工銀鈎畫¶已經千春尚足藏
千秋吾聞五羖言養民如養牛善牧臥其¶背穏駕百斛
舟驅使但排促安用施鞅鞧昧者費三箠剔嬲<md:KR4f0025_SBCK_017-7b>¶恒不休
吾公務亷静化理臻六州里仁知斯宅不處古所羞¶逝
將歌碩䑕樂郊可遨遊¶
　　　得張舍人(霔/)皖口書却寄
<pb:KR4f0025_WYG_017-11a>
六年不見張右史忽誦秦游一巻詩韓孟元劉無定格
尤蕭¶范陸有餘師歸逢灤鯽堆盤日到及江花夾岸時
試計合并¶何地好須慿來鴈慰相思¶
　　　寄賈黄州(鉝/)¶
近聞南紀賈黄州到日題詩滿竹樓晝永清香凝列㦸
月明¶赤壁愛停舟棘針花鳥真無敵水墨雲山不易求
别後相思¶意何限可能尺幅寄輕郵¶
　　　題禹鴻臚虢國夫人下馬圖
<pb:KR4f0025_WYG_017-11b>
貌出風姿勝太真無勞粉翠費千緡如何南内淋鈴雨
不憶<md:KR4f0025_SBCK_017-8a>¶當街下馬人¶
　　　又題¶
當風帶緩舞衣寛無復宫門驟曉鞍一事差贏杜陵叟
畫圖¶恣得近前看¶
　　　乍浦¶
乍浦逼瀛壖孤城小於甕居民八九家僅足逭飢凍邇
來弛¶海禁伐木運堂棟排空駕橧巢近水壓茭葑陶旊
<pb:KR4f0025_WYG_017-12a>
器本窳橘¶柚包匪貢偶然資貿遷是豈足民用因而估
舶多僻地乃喧¶閧増竈遂成郛葺牆巧羃空囝隨郎罷
載行歌雜囉嗊我行¶湯山椒比丘治蔬供為言𢎞正間
紺塔翔鐵鳯苦海迷津人¶逺望得無恐願乞長者文勝
蹟復營綜我口黙不言我心有¶餘痛昔者嘉靖中狡倭
肆狂縱實瞻寶相輪一針亂㠶送幾<md:KR4f0025_SBCK_017-8b>¶曽弓仗放但操兵
刃弄離亂凡幾年室家始同夢坐起謝上¶人吾文未足
重於時櫂舟還特為令長諷(謂知縣事/王君瑋也)此事不¶果行吾
<pb:KR4f0025_WYG_017-12b>
機偶先洞¶
　　　題呉上舍菜根香圖¶
齊東老圃吾不如走馬却返長山居誓辭肥肉大酒社
手握¶鶴頭鴉觜鉏園官日日送菜把野客時時誇菊葅
閒來插架¶散籖帙惟有秦餘種樹書¶
　　　贈繆篆顧生¶
秦碑換棗木傳刻或失真詎若漢摹印小大皆可珍鑄
金用¶撥蠟琢玉同運斤其文雖參差離合各有倫後人
<pb:KR4f0025_WYG_017-13a>
昧遺製惟¶取字畫勻鐘鼎雜款識古法漸以湮顧生習
繆篆頗見精力¶勤博采諸家體覽者多所欣一藝期至
工必也醇乎醇請君<md:KR4f0025_SBCK_017-9a>¶薄流俗専一師古人¶
　　　題崔(慤/)畫鳩¶
我愛臨濛崔子中輕綃畫出鷽鳩工枝頭淡染春晴色
不著¶山花一㸃紅¶
　　　漕船¶
國家嵗轉漕每船六百石官艙計所儲為斛千二百其
<pb:KR4f0025_WYG_017-13b>
初由¶海運險越虎蛟脊波濤恒簸蕩日月互跳擲所以
造舟時不¶復算尋尺入明改從河水次盡置驛不見真
州估浮江販豆¶麥縮之僅得半滿載未為窄安用萬斛
寛邪許百夫役過牐¶逆上魚迎風退飛鷁臘開徂暑到
久而蟲䑕咋惟以便輓丁¶夫婦得汎宅南去挾枲絲北
來收果核誰為迂緩圖因循匪¶朝夕吾聞琴瑟敝絃者
必更易國計在鼎司何時建良䇿<md:KR4f0025_SBCK_017-9b>¶　　　御風圖為魏(坤/)題扇
<pb:KR4f0025_WYG_017-14a>
渡海天王太崛竒出闗老子苦驅馳未如拔地乗風好
萬里¶雲山恣所之¶
　　　題蔡徵君(方炳/)著書圖¶
先生忠孝門早嵗力埋照逃名名愈隨祗緣筆舌妙中
年巾¶柴車起應鶴書召人多留囂塵君乃返蓬藋立意
在千秋肯¶貽北隴&KR0015;淵源訂伊雒圖書衍周邵其言明
且清削繁領其¶要今已七十餘行不藉藜篠請觀息闗
圖鈎膝但坐嘯淙淙¶石罅泉丸丸松頂嶠山宜題六聘
<pb:KR4f0025_WYG_017-14b>
洞可亞三詔著書早晩成¶先以語同調¶
　　　題李秀才(琪枝/)畫梅¶
平生冷&KR0015;林君復活剝江為兩句詩畫到影疎香暗處
始知<md:KR4f0025_SBCK_017-10a>¶一字可稱師¶
　　　贈王叟(巘/)二首¶
近來山水尚元人南渡諸公法漸淪惟有王郎嗜竒古
將無¶馬逺是前身¶
畫家平逺最難工三板輕船片席風不數當年宋員外
<pb:KR4f0025_WYG_017-15a>
瀟湘¶煙雨滿圖中¶
　　　張處士釣風圖¶
漁師蟹舍近西泠露葦風楊岸岸青我亦年來撐釣艇
秋花¶却少研頭缾¶
　　　青浦道中¶
不識三高士松門第幾峰潮回黄歇浦草滿陸機茸細
雨春¶歸鴈深山日暮鐘坐看城郭近猶是水雲濃<md:KR4f0025_SBCK_017-10b>¶　　　五雜組九首
<pb:KR4f0025_WYG_017-15b>
五雜組刺繡文往復還金車輪不得已見貴人¶
五雜組染布帛往復還度阡陌不得已逢熱客¶
五雜組神鬼面往復還翻飛燕不得已交情變¶
五雜組霜林葉往復還圍棊劫不得已零丁帖¶
五雜組鳯尾羅往復還機中梭不得已勞者歌¶
五雜組裳衣袴往復還錢刀布不得已付質庫¶
五雜組車中果往復還江上舸不得已杭城火¶
五雜組徐州土往復還真州估不得已宿淮浦
<pb:KR4f0025_WYG_017-16a>
五雜組装潢手往復還媒妁口不得已飲甘酒¶
　
　
　
　
　
　
　
<pb:KR4f0025_WYG_017-16b>
　
　
　
　
　
　
　
　曝書亭集巻十七<md:KR4f0025_SBCK_017-11a>¶<md:KR4f0025_SBCK_018-1a>¶
<pb:KR4f0025_WYG_018-1a>
欽定四庫全書
　曝書亭集巻十八¶
　　　　　　　　　　翰林院檢討朱彞尊撰

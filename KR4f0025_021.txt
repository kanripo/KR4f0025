# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:09
#+PROPERTY: JUAN 21

¶
　古今詩(二十/)¶
　　昭陽協洽¶
　　　盛秀才書齋觀文(嘉/)水墨杏花新燕¶
宣和譜花鳥獨有燕子畫者少後來小屏山多寫白燕
棃花¶間大都畫粉不畫墨又或畫雙不畫隻吳中才子
<pb:KR4f0025_WYG_021-1b>
文休承藝¶事三絶人共稱冰紋之繭恣留額新燕圖來
剛一尺其餘盡¶寫石田詩不許觀者旁題辭梅湖盛生
雅好事少長羣賢並¶邀致晴軒挂壁縱客看歎息滿堂
聲不寘圖中烏衣甫出巢¶杏林過雨含香苞拂羽試飛
力尚怯風前未遽踏花梢自來¶寫生手往往守窠臼惟
有石田真軼倫同時絶品數唐寅兩<md:KR4f0025_SBCK_021-1b>¶君畫意不畫似嘉
也此圖亦逼真吾衰應酬詩嬾作(去/聲)只愛¶看畫題長句
坐中妙繪六七公那不臨摹遺我茅堂中摇頭¶鼓翼尾
<pb:KR4f0025_WYG_021-2a>
涎涎令我日日長相見¶
　　　春暮看花木瀆夜過上沙連雨不止信宿還慧
　　　慶僧¶寺左足病躄自慰二十韻¶
春游抵木瀆對酒愛晩晴際夜泛上沙俄頃風雨生屋
東西¶溝水㶁㶁階除鳴繩牀承漏瓦三徙仍攲傾淫潦
晝不已疾¶雷暮砰訇有蚓蟠青泥有菌抽黄莖置身雲
光中濕氣易滿¶盈老夫留信宿臥起足疾嬰其左頓成
躄其右安得&KR1698;推牎¶覽朝霞散作魚尾赬言辭主人去
<pb:KR4f0025_WYG_021-2b>
淨域返水精兼旬罷看花¶累月不入城父母生我來日
月斯邁征紅塵早插脚重繭萬¶里程雖經侍班聮曽不
伺公卿既嬾著朝鞾兼恥邪徑行一<md:KR4f0025_SBCK_021-2a>¶從罷官後誰復驅
使令不妨日蹣跚堅坐無所營吾自著吾¶書吾自怡吾
情不有習鑿齒足蹇春秋成¶
　　　苦熱和梅都官韻¶
于垤鸛不鳴涉波豕濳逃不有膚寸雲焉得隂雨膏徒
封蜥¶蜴甕未毨鳥獸毛既乏招涼珠詎有含風袍良苗
<pb:KR4f0025_WYG_021-3a>
日以槁莫¶抽分寸毫夏畦病莫治秋乃亡其曹老翁愁
旅食疾首虚爬¶搔廣厦尚苦熱何況層樓高¶
　　　夏日病足留慧慶寺張顧二孝亷孫范二上舍
　　　徐陳¶范汪顧五文學載酒至席上譚藝率賦一
　　　首¶
一人半爾習鑿齒三樂具焉榮啟期老矣闗心無俗事
相於¶把酒判深巵風多盡巻桔橰水旱甚將枯蔗芋陂
已辦衝泥¶油竹傘當筵頻起祝雲師<md:KR4f0025_SBCK_021-2b>¶
<pb:KR4f0025_WYG_021-3b>
　　　初秋宋五進士(聚業/)載酒過張三孝亷(大受/)潮
　　　生閣¶送魏二孝亷(坤/)之西江即席分賦得九言¶
今年六月不雨至七月小軒橋下恒苦水氣腥昨宵高
荷大¶芋聽枕畔歴頭檢㸃白露今朝零武塘魏二舍我
豫章去鴨¶觜小艇蚤繫菰蒲汀此時攬袪欲别不忍别
卻喜南園酒載¶雙玉缾匠門羣從同調三五客長歌短
詠摇筆無留停此時¶秋之為氣感宋玉碧梧桐猶未落
蘼蕪青潮生閣梯從一初¶桄上八牎盡拓四面風泠泠
<pb:KR4f0025_WYG_021-4a>
灌嬰城中本吾舊游地中有古<md:KR4f0025_SBCK_021-3a>¶井浪動連宫亭珠簾畫
棟亦有帝子閣目極西山南浦無潛¶形人生快意豈必
致通顯文章一技可以垂千齡桓山石椁¶縱使九泉錮
詎若閉闗頌酒生劉伶他時寫取水村圖第七¶容我拄
杖剝啄叩門扃¶
　　　橋下小軒對菊效陶¶
商風拂昧谷翳日浮雲移晩節菊有芳不隨蕭艾萎黄
白愛¶並列朱紫或間之雖乏有晥實沃沃呈其姿主人
<pb:KR4f0025_WYG_021-4b>
治席硯弟¶子前摛辭抗論孔壁書兼詠伐檀詩吾亦扶
杖至逍遥循階¶墀良久發清謳妙舞堂中施三爵客多
又一觴我同持人生¶如噩夢境適且自怡今者若不樂
將為四座嗤¶
　　　題喬孝亷(崇烈/)書離騷¶
伯時圖九歌和伸書九辨昔賢愛楚辭重之若笙典
舍人工<md:KR4f0025_SBCK_021-3b>¶楷書法在去肥輭三真六草間用意帶章
篆年來日臨池真¶蹟滿巾衍離騷思所寄一寫一百
<pb:KR4f0025_WYG_021-5a>
巻吾思屈子才妙語恣抽¶演美人與芳草發興義微
顯靈修美始合改路忽他踐藝蘭¶磐石阿終憾託
根淺一旦化為茅遂為蕘豎翦冶容非不工¶其奈出
辭謇揚蛾衆女前謡諑詎能免水流豈復回石爛不¶
可轉斯人久沉湘心事爾能闡想當懐伯庸以兹費
藤繭紙¶長三過讀今我亟稱善冷笑書洛神取義毋
乃舛¶
　　　題梅生(庚/)詩槀
<pb:KR4f0025_WYG_021-5b>
吾門著錄多梅生文載道昨朝寄來詩彌覺風格老
清琴一¶高張&KR0008;鼓罷勿考羣雅百五篇足以豁懐抱¶
　　閼逢涒灘¶
　　　齋中讀書十二首<md:KR4f0025_SBCK_021-4a>¶周官掌三易以通天下志卦名或不齊旅占本一致
豈有先¶後天&KR0992;離異方位斯言偽且堅足以亂神
智演為方圓圖申¶以河洛義儀象卦已陳相錯六
十四圖中迭相生十六三十二¶請問安樂翁正名名
<pb:KR4f0025_WYG_021-6a>
焉寄¶
太極非有象一元氣渾淪隂陽至精數義由道士伸
列圖自¶下上三五理具陳(陳子昂詩太極生天地三/元更廢興至精亮斯在三)
(五誰能徵義見道/家洞真元妙經)番□希¶夷叟以此勒貞珉元公一
丁倒遂為席上珍(陳摶無極圖倒易/即為周子太極圖)後¶來費朱陸往
復辭紛綸仲尼不可作誰與别偽真¶
書名達四方掌之周外史曷言乎書名毋乃小序是
馬鄭注¶漆經大義已及此古文雖未見序先暢厥㫖
<pb:KR4f0025_WYG_021-6b>
云何宋諸儒深¶文共排毁(書序非孔子作/其説始林之竒)吾聞國史
言序書自孔子哀哉秦火¶後未亡亦僅爾苟屬聖人
言亦當存其似不見小戴文禮家<md:KR4f0025_SBCK_021-4b>¶以取士何獨詩書序
攻者後先起¶
九疇一五行洪範義先具伯鯀一汨陳維帝乃震
怒啟賢能¶繼禹天罰行有扈桑門易地風其說本
舛互奈何洛下儒侮¶聖不知懼用三革其二變一成
百牾既與洪範殊寜免彞倫¶斁百世而可欺君子亦
<pb:KR4f0025_WYG_021-7a>
有惡¶
孔門善說詩子云商起予流傳大小毛授受大小
序縱有齊¶魯韓見之色斯沮夾漈一後生攻以烈
火炬先儒誤聽信鑿¶枘生齟齬微言忽中絶大義不
復舉聞人左丘明著書秦相¶吕其言雖近誣其事頗
足取國僑賦褰裳晉為退師旅木𤓰¶美齊桓情豈係
男女詩教厚人倫誨淫何獨許可怪上蔡師¶(魯齋王/氏為上)
(蔡書/院師)為力亦太鉅芟棄鄭衛篇竄改雅頌所(王氏擅/刪鄭衛)
<pb:KR4f0025_WYG_021-7b>
(諸篇又退¶召南野有死麕入王風/而以譚大夫衛武公詩改入國風)誰為辨異同復遵
箋傳語<md:KR4f0025_SBCK_021-5a>¶男女一相恱情迫莫自持不聞桑中契先以定情詩
國史明¶得失輶軒别醇疵如何歴鄭衛專錄淫人
辭雞鳴風雨夜奔¶者亦可危執袪遵大路豈不畏人
知丘中有麻麥兩雄共一¶雌雙雙李樹下寜免相詬
訾立言詎可訓説者宜再思無邪¶尼父教用告童子
師
<pb:KR4f0025_WYG_021-8a>
詩亡王迹熄百國有春秋魯叟乃筆削寶書肆旁搜晉
乗楚¶檮杌鄭志亦見收斯為天子事邦國合九州大書
王正月恐¶疑於孟陬胡氏逞私智謂以夏冠周豈其一
布衣斧鉞威諸¶侯美惡同其辭此言尤謬悠當其在講
幄君臣意綢繆經義¶月經進諷諌同轉輈是時十將存
可復二帝讎奈何戒黷武¶惟知安是偷得毋檜所薦知
已士當酬流傳誤後學乖舛難¶悉糾曷不廢其書述事
準左丘<md:KR4f0025_SBCK_021-5b>¶
<pb:KR4f0025_WYG_021-8b>
素王六經外論語其緫龜紀者六十四義取春秋辭同
門有¶不善一一具書之由求予亢寮言失不可追揆諸
朋友義情¶得徇其私寜形弟子短但以尊先師試觀孟
子徒克丑亦若¶斯後儒不曉事吹毛務求疵倡論輟從
祀平反者為誰不若¶郷愿人非刺無可施瞽宗祀此輩
衆口庶不訾吾思屋上烏¶愛由丈人推云何七十子一
眚罷其祠何年復舊典俎豆勅¶有司¶
漢士守一經其義或駮蹖真儒起北海卓哉鄭司農博
<pb:KR4f0025_WYG_021-9a>
綜六¶藝㫖叩之等木鐘於時内外學罔不羅心胸用以
釋儀象明¶堂暨辟雍初非尚怪異專一譚魚龍(緯書河/圖魚龍)
(最/怪)至於五帝名¶亦惟祀典從徳業既日尊弟子爭扳逢
黄巾拜車下後儒翻¶不容一朝輟栗主俎豆何由供嗟
彼黎丘鬼(謂王/通也)乃以祀瞽<md:KR4f0025_SBCK_021-6a>¶宗¶
秦延君說書敷文太支蔓堯典僅一篇為言且三萬博
士賣¶騎驢亦費三紙券吾思吉人辭終與躁人逺辭苟
足以達其¶義自繾綣勿狥買菜求第抒心所願不見陸
<pb:KR4f0025_WYG_021-9b>
士衡才多反為¶患¶
詩篇雖小技其源本經史必也萬巻儲始足供驅使别
材非¶關學嚴叟不曉事顧令空疎人著錄多弟子開口
效楊陸唐¶音緫不齒吾觀趙宋來諸家匪一體東都導
其源南渡逸其¶軌紛紛流派别往往近粗鄙羣公皆賢
豪豈盡昧厥㫖良由¶陳言衆蹈襲乃深恥云何今也愚
惟踐形迹似譬諸艻蔗甘¶舍漿噉渣滓斯言勿用笑庶
無乖義始
<pb:KR4f0025_WYG_021-10a>
羣雅日凋謝後起靡有涯竒觚累百人各自名其家吾
衰尚<md:KR4f0025_SBCK_021-6b>¶有志道古閑詖邪有明三百禩攬秀披春華青田
與青丘二¶美洵無瑕吾郷數程貝雙珠握靈蛇自從永
宣來其辭正且¶葩洎乎嘉靖季七子言何夸鈎金縱可
揀莫披黄河沙一咻¶衆楚和是後尤卑哇先公聞鴃舌
頓生亡國嗟(先太傅初聞袁中郎鍾伯敬論詩/歎¶曰安得此亡國之音慘然不懌)吾欲返
正始助我者誰邪¶
　　　雨中從銷夏灣汎舟泊石公山麓
<pb:KR4f0025_WYG_021-10b>
縹緲峰頭雨飛來銷夏灣舟停給孤寺路轉石公山吹
浪神¶黿老迎人吠犬豩七檣帆百幅最樂是魚蠻¶
　　　林屋洞二首¶
洞天傳第九林屋是吳根地戸真官守塗泥太古存雜
花春¶瑣細仙鼠晝飛翻二客思深入囊衣換犢禈(謂馮/孝廉)
(念祖胡上/舍期真)¶
出谷衣爭曝盤坳炬已灰仙居無路到石扇幾時開題
壁思<md:KR4f0025_SBCK_021-7a>¶前事(洞口有亡友/周篔題名)窮源誡後來不如神景觀松下
<pb:KR4f0025_WYG_021-11a>
且徘徊(時攜沈生¶翼徐生/惇復息道院中)¶
　　　太湖罛船竹枝詞十首¶
村外村連灘外灘舟居翻比陸居安平江魚艇𤓰皮小
誰信¶罛船萬斛寛¶
具區萬頃匯三州㸃㸃青螺水上浮到得石尤風四面
罛船¶打鼔發中流¶
黄梅白雨太湖棱錦鬛銀刀牽滿罾盼取湖東販船至
量魚¶論斗不論秤
<pb:KR4f0025_WYG_021-11b>
幾日湖心䞟趠風朝霞初斂雨濛濛小姑腕露金跳脱
帆脚¶能收白浪中¶
灣頭茱茰紅十分湖中鷺鷥白一羣儂船縱入采蔆隊
不濕<md:KR4f0025_SBCK_021-7b>¶青青荷葉裙¶
十嵗癡兒兩髻梳漁娃不放柁樓居新年判費金三鎰
聘取¶村夫子說書¶
櫂郎野飯飽青菰自唱吳歈入太湖但得罛船為贅壻
千金¶不羨陸家姑
<pb:KR4f0025_WYG_021-12a>
東溟大艑也嵯峩滅渡橋頭銜尾過一様風波湖海别
黄魚¶爭比白魚多¶
船頭腥氣漉魚籃船尾女兒十二三染就纖纖紅指爪
新霜¶愛擘洞庭柑¶
莫釐峰下鳯舟回望見高帆六道開傳語羽林郎莫射
漁翁¶元為進鮮來¶
　　　題楊(賔/)浮瓠圖<md:KR4f0025_SBCK_021-8a>¶栁條邉兮不知幾千里有懐二人兮游子戾止松花江
<pb:KR4f0025_WYG_021-12b>
兮不¶可方思浮以五石之瓠兮勝一葦之杭之嗟世兮
嶮巇投吾¶足兮安施仰瞻兮厜㕒憚赤豹兮文貍遐眺
兮崇期車或殆¶兮馬隤遵陸匪安兮溯流匪危竹杖乍
釋兮羽扇斯麾我覽¶四方兮孰是周才若濟巨川其䫇
也哉¶
　　　題文處士(㸃/)山水¶
去年金侃亡今年文㸃逝誰修遺民傳念彼宰相系舊
游章¶君存早結僑札契示我水墨蹤巖壑最清麗髣髴
<pb:KR4f0025_WYG_021-13a>
黄鶴樵浮¶嵐轉澄霽僧樓架木杪想見舊所憩下有宛
轉橋得非寒山¶澨陶陶永夕話歎息何由繼竺塢瑟既
輟山陽壚已閉對此¶神黙傷寸心實悽戾題詩巻還君
藏之永勿替君自挂君圖¶吾亦制吾淚<md:KR4f0025_SBCK_021-8b>¶　　　同徐吉士(昂發/)陸上舍(稹/)沈秀才(翼/)過普賢僧
　　　房¶
茶塢山根寺經營景定年尚存行在牒未改梵王筵竹
覆空¶池冷松排老樹圓天平知不逺留酌白雲泉
<pb:KR4f0025_WYG_021-13b>
　　　謁韓蘄王墓¶
蘄王墓近古梧宫暨六夫人祔𦵏同尚有石羝眠宿草
更無¶宰木動悲風朝端彈事慿汪藻身後碑文付趙雄
輸與喪師¶張魏國史家具狀得徽公¶
　　　明瑟園雜詠三首¶
黒雲墮地晩風號賴得山棲置屋牢不特高梧新乳落
吹殘¶皁莢認𤓰刀¶
石橋夜夜雨傾盆茶塢雲多不露根檢㸃牛宫與豚柵
<pb:KR4f0025_WYG_021-14a>
莫教¶新漲入蓬門<md:KR4f0025_SBCK_021-9a>¶竹外秋葵黄淺淺池南夏木綠隂隂日斜愛客絃桐至
翻恨¶山蟬處處吟¶
　　　八月十五夜陸上舍(稹/)招同張孝廉(大受/)徐吉
　　　士(昻¶發/)顧孝廉(嗣立/)徐上舍(惇復/)沈秀才(翼/)翫
　　　月石湖席¶上作¶
海湧東西寺笙歌鬧梵臺陸郎呼小艇且喜石湖來七
十二¶橋月流光上酒杯浦禽鳴不去勸客莫先回
<pb:KR4f0025_WYG_021-14b>
　　　逢廬州守張(純修/)四首¶
𤓰州東廨徹離筵並坐空江赤馬船君去我歸京口牐
春鶊¶秋蟀十三年¶
潭柘山游舊侣稀每逢鄰笛一沾衣懐君千騎廬江郡
日對¶東南孔雀飛<md:KR4f0025_SBCK_021-9b>¶伍胥門外泊齋舲話舊纒緜客共聴幾度相逢秋水曲
黄花¶籬落白蓮涇¶
四百南朝寺錯連借君一榻坐蕭然龕中彌勒應微笑
<pb:KR4f0025_WYG_021-15a>
太守¶輸他布帒錢¶
　　　同曹叟話舊三首¶
斜街深樹早涼生樹厎娑拖伴我行猶記書堂酒醒後
月中¶吹笛到天明¶
長定花時鬬酒籌周郎三爵足風流縱然紅藕紅薔在
(二人皆周郎中¶侍兒/叟授曲女弟子也)誰復孀居燕子樓¶
㦸府沙隄路渺茫十年蹤跡寄滄浪白頭再過僧廬坐
共話¶中山獵後狼
<pb:KR4f0025_WYG_021-15b>
　　旃䝉作噩<md:KR4f0025_SBCK_021-10a>¶　　　詠白杜鵑花應¶　東宮教¶
銀牓璇題一道通仙花移植冠芳叢色殊李白宣城見
狀比¶嵇含嶺外工照水影齊紅躑躅巻簾香動玉玲瓏
梯航萬里¶來何幸采入瑶山¶　睿藻中¶
　　　方乾木蓮花圖為鐵夫上人作¶
少日誦九歌芙蓉搴木末得非三閭大夫本寓言豈有江
花¶樹頭掇壯年草木多識之乃知黄心之樹産自西北陲
<pb:KR4f0025_WYG_021-16a>
母丘¶道士曽作畫醉吟先生亦有詩傳聞雖久虚増羨膩
粉輕紅¶幾人見黄山山後鐵頭陀示我生綃圖一巻葉如
青桂身青¶楊花開朶朶青蓮香天都方乾染初就
拒霜不數滕昌祐我<md:KR4f0025_SBCK_021-10b>¶思此圖更百年定有好事争
流傳老夫為題詩一篇卷還頭¶陀須愛惜慎勿輕
汚飛蠅㸃墨𤓰牛涎¶
　　　題黄山鐵公小像¶
鐵公黄海至曽占最高峰山後一茅屋階前萬壑
<pb:KR4f0025_WYG_021-16b>
松禪心離¶怖畏詩卷閲春冬不信巖居樂君看冰
雪容¶
　　　戲題汪上舍(缺/)　拓盋小像二首¶
世無乞食僧天女隨其後莫是摩登伽巧把阿難呪¶
歡喜阿羅漢精藍舍衛城山僧少拘束恣意蹋花行¶
　　　焦山剔銘圖為王副使(煐/)作¶
華陽真逸昔瘞鶴井穴乃在焦山根銘文不省誰氏作紀
年¶第有干支存審視要非唐後勒昔年曽與張弨論兹山
<pb:KR4f0025_WYG_021-17a>
不與¶浮玉伍其地僻左稀攀援旋渦轉湍奔溜急沐日浴
月驚濤<md:KR4f0025_SBCK_021-11a>¶翻峰坳集海舶浪齧藏江豚銘辭汨没露日少誰
抉地戸開¶天門丈人守靈威真官降趙尊若非神人䕶遺
蹟安可捫蘆¶臺王君信好事躬自荷鍤操犢褌剜苔剔蘚
竟深入先以前¶趾次凥臀手摸其文無闕失一紙價已當
瑶琨西江道士為¶傳寫衣袂尚帶寒潮痕惜哉轅馬且北
去山游未遂栝與温¶何年金石共搜討疑義相析窮其源¶
　　　題宋中丞迎
<pb:KR4f0025_WYG_021-17b>
鑾集二首¶
魚水君臣古不如玉音問荅(宋胡忠/簡公撰)駐乗輿近來官閣
無留¶牘更
勅香厨挍祕書¶
西陂水比石湖清雲漢天章照夜明且莫平泉疏草木
試看¶馬乳後園生¶
　　　七夕詞六首<md:KR4f0025_SBCK_021-11b>¶箕南斗北火西流萬里明河一夕收難得纖纖兩頭月
<pb:KR4f0025_WYG_021-18a>
夜涼¶猶挂曝衣樓¶
照面微虧半月輪經年别緒暫相親奔龍控鶴緣何事
天路¶翻多褦襶人¶
中庭兒女上駝鈎夏果秋𤓰列案頭若使天孫有餘巧
只應¶先乞自癡牛¶
清淺河流次第看橋成猶費立津盤來朝試彈林梢鵲
驗取¶修翎乾未乾¶
舊事虚傳摩㬋羅家家秋思問誰多兒童免戴青荷葉
<pb:KR4f0025_WYG_021-18b>
借我¶連筒卷白波¶
馬乳蒲萄哈蜜𤓰吳儂一倍鬭繁華街頭不復簮楸葉
但買¶山塘茉莉花<md:KR4f0025_SBCK_021-12a>¶　　　曹通政(寅/)自真州寄雪花餅¶
舊榖芽揉末重羅麫屑塵粉量雲母細糝和雪餻勻一
笑開¶盤槅何愁冰齒齦轉思方法祕夜冷說呉均¶
　　　題朱(顯祖/)梅花手卷¶
空裏疎花淡更香珊瑚水厎尺難量只應翠羽三更月
<pb:KR4f0025_WYG_021-19a>
臥看¶横枝如許長¶
　　　贈卓處士(爾堪/)¶
忠貞公後族蟬聨一代遺民藉爾傳辛苦遼陽存過所
(其先世入¶關/過所尚存)篝燈重話革除年¶
　　　初冬北郭讌集分賦¶
詩朋期不違勝引情乍愜潦看楚澤收簷與蜀岡接欒
欒斂¶餘花燮燮下涼葉短景猶戀人深杯轉稠疊<md:KR4f0025_SBCK_021-12b>¶　　　飲方(覲/)園亭即送其入都
<pb:KR4f0025_WYG_021-19b>
隋苑頻移桞呉歌罷采蔆平山窺戸入逺水出郊澄劵尾
驢¶三紙霜羣鴈一繩金臺行在望樂劇許同登(時義興儲子/執禮同行)¶
　　　玉帶生歌(并序/)¶
玉帶生文信國所遺硯也予見之呉下既摹其銘而装
池之¶且為之歌曰¶
玉帶生吾語汝汝産自端州汝來自横浦幸免事降表僉
名¶謝道清亦不識大都承㫖趙孟頫能令信公喜辟汝置
幕府¶當年文墨賔代汝一一數參軍誰謝皋羽寮佐誰鄧
<pb:KR4f0025_WYG_021-20a>
中甫弟¶子誰王炎午獨汝形軀短小風貌樸古步不能趨
口不能語¶既無鸜之鵒之活眼睛兼少犀紋彪紋好睂嫵
賴有忠信存¶波濤孰敢侮是時丞相氣尚豪可憐一舟之
外無尺土共汝<md:KR4f0025_SBCK_021-13a>¶草檄飛書意良苦四十四字銘厥背愛汝
心堅剛不吐自從¶轉戰屢喪師天之所壊不可支驚心柴
市日慷慨且誦臨終¶詩疾風蓬勃揚沙時傳有十義士表
以石塔藏公尸生也亡¶命何所之或云西臺上晞髮一叟
涕漣洏手擊竹如意生時¶亦相隨冬青成隂陵骨朽百年
<pb:KR4f0025_WYG_021-20b>
蹤跡人莫知會稽張思亷逢¶生賦長句抱遺老人閣筆看
七客寮中敢㕭怒吾今遇汝滄¶浪亭漆匣初開紫衣露海
桑陵谷又經三百秋以手摩挱尚¶如故洗汝池上之寒泉
漂汝林端之霏霧俾汝長留天地間¶墨花恣灑鵝毛素¶
　　柔兆閹茂¶
　　　春日讀春秋左氏傳心非胡氏夏時冠周正之
　　　說偶¶憶草廬呉氏讀尚書絶句(原詩前漢今文/古後晉古文今)
　　　(若論伏勝功/遺像當鑄金)因用<md:KR4f0025_SBCK_021-13b>¶其韻
<pb:KR4f0025_WYG_021-21a>
魯史王正月羣疑積至今丘明一周字直可抵千金¶
　　　題徐檢討(釚/)豐草亭六首¶
青竹槍籬白竹門西濛不異舊時村暮年庾信文章老
只合¶江關賦小園¶
蓄意誅茅縛作亭中央四角總虛櫺客來不用愁鰕菜
漁弟¶漁兄滿洞庭¶
一簣平山一曲池貓頭生筍菟抽絲新來長得金光草
試問¶主人知不知
<pb:KR4f0025_WYG_021-21b>
春泥就燥雨初晴百草千花一夜生為報亭中宜對酒
不成¶送客反留行¶
暇日娑拖一杖支養生方法講多時不應尚戀閒釵釧
棗木<md:KR4f0025_SBCK_021-14a>¶流傳本事詩(檢討方鏤板/行續本事詩)¶
登盤黄雀箭頭魚誰道天隨子不如近日欲傳糖蟹法
更來¶笠澤借叢書¶
　　　東禪寺林酒仙祠(仙長洲林氏子幼失水至嘉/興為比丘祥符五年卒于寺)
　　　(僧居簡北磵集為作銘龔明之中吳紀¶間/述其事仙遺詩有門前緑樹無啼鳥之句)
<pb:KR4f0025_WYG_021-22a>
獨破珠林戒惟貪米汁甘醉鄉仍此地古佛與同龕北
磵遺¶銘在中呉舊事諳門前留綠樹過客每停驂¶
　　　憶高徵士(不騫/)三首¶
苦憶蓴鄉一釣師捉將官裏去多時匠門自閉潮生閣
寂寞¶張為主客詩(潮生閣在張孝亷大受園中徴/士至呉長泊橋下主客時酬唱)¶
西華東望禁垣重鞾厎霜花曉更濃料得簪毫趨
朶殿驚¶心怕後丑時鐘<md:KR4f0025_SBCK_021-14b>¶薊丘風雪最夭斜何處停車問酒家此日聨吟遺一老
<pb:KR4f0025_WYG_021-22b>
僧房¶獨對海紅花¶
　　　謁泰伯廟四十韻¶
沮漆尋源合江蠻相土𢎞古公遺哲嗣内傳有明徵肇
迹貽¶謀逺先幾脱屣能帝心惟季度祖武得昌繩句曲
誅茅始衡¶山采藥曽屈伸等龍蠖游息喻鷦鵬三讓聲
何忝羣黎愛莫¶懲稻田占樂嵗(泰伯圍/田城内)𤓰瓞啓新塍洌
井深堪汲高墉近可乗¶謳歌頓洋溢獄訟省侵陵化被
仁風厚經傳至徳稱(宋徐僑請更/論語名¶魯經)玉輿初弗顧黄屋詎
<pb:KR4f0025_WYG_021-23a>
難勝(陸雲碑獄訟載歸謳歌屢請能/舍玉輿之貴永襲皮冠之迹)自鎬宗¶盟重維南
庶績凝命圭還作伯端委豈無朋節孰千秋並名¶將萬
代矜(符子太伯將讓國語其傅曰王欲吾嗣一國之事/吾其羞之吾聞至人不貴一代而萬世以之貴)
世家倫序定人¶表上中應(漢書古今人表泰伯/仲雍均居第二等)地紀呉
甄胄(見陸廣微/呉地記)祠沿漢永興<md:KR4f0025_SBCK_021-15a>¶到門帆葉卸(陸龜䝉詩讓/王門外開帆)
(葉/)倚郭殿檐層行潦蘋長薦平墟墓¶未崩友于同一廟
(皮日休詩一廟/爭祠兩讓君)棲止必雙憑熟食均籩豆文¶身判股肱
獨存冠黼冔不散髮鬅鬙(史記索隠引世本文雍是熟/食故字熟哉攷文身被髮止)
<pb:KR4f0025_WYG_021-23b>
(雍一/¶人)遜位翻追王浮家乃誕登典儀咸秩久齋宿有司
恒芭舞¶經春演靈旗練日升官橋行坦坦(近廟有/至徳橋)社鼓
奏鼟鼟霸業¶諸孫歇豐碑異代増斗牛含氣象烏兔信
環縆議禮邦人懈¶彌文俗吏憎漸疎胞與翟下遣簿兼
丞畫繪添竒鬼(潘凱記祠兩廡下土¶妖木魅詭/形罔象編氓匄福膜拜乞靈)牲醪減
舊秤但令巫史祝罕覩蕙肴蒸斷礎¶方花溼空廊蔓草
艿青蟲晴挂樹蒼鼠暗窺燈邇者¶
鳴鑾至恭惟嘉惠承為章倬雲漢題扁照觚稜過客爭
<pb:KR4f0025_WYG_021-24a>
趨謁¶其誰免戰兢杏梁浮震澤栗主配延陵墜典勤分
掌(同時范文正程明道¶宗忠/簡諸祠降  御書扁額)恩言盡服膺法施民矢
報終古潔鉶㽅<md:KR4f0025_SBCK_021-15b>¶　　　山塘紀事二首¶
寒食山塘路游人隊隊偕桁楊充辠隸簫鼓導神牌紅
粉齊¶當牖銀花有墮釵殷勤短主簿端笏立阼(類篇叢/租切)
階(呉俗迎城隍神至虎丘道¶士以王/珣地主袍笏立阼階延至厲壇)¶
神來官道擁祝祭厲壇仍活脫青袍引縱横繡幰乗巫
<pb:KR4f0025_WYG_021-24b>
風書¶具訓奢俗禮宜懲手版紛紛集吾憐張季鷹(呉俗/土榖)
(神城内外各十多以手版迎/城¶隍張翰祠葑門外亦與焉)¶
　　　夏日雜興二首¶
五月新苗綠上衣農人占雨候荆扉墨雲合處斜光露
無賴¶蜻蜓千百飛¶
桐隂細細白花攢吾愛吾廬暑亦寒縱少圍棊消永日
也應¶騎馬勝麁官<md:KR4f0025_SBCK_021-16a>¶　　　題裝潢顧生(勤/)卷二首
<pb:KR4f0025_WYG_021-25a>
梅邊亭子竹邊風添種梁園一捻紅不獨裝池稱絶藝
畫圖¶兼似虎頭工¶
過眼雲煙記未曽香厨爭藉理籤幐殘山剰水成完幅
想像¶張龍樹不能¶
　　　得三十五弟(彞爵/)杭州書¶
司訓吾家弟封書忽見招紅荷花十里開到定香橋¶
　　　寄訊龔御史(翔麟/)¶
江橋卜築意麁安聞道田居十畝寛不使車塵喧戸外
<pb:KR4f0025_WYG_021-25b>
儘容¶山色到簷端燈前綠酒雙魚洗雪後紅衣一釣竿
料得¶
時巡春有信種花應許上樓看(近年毎逢一至杭州/車駕巡幸)¶
　　　送高(佑釲/)之江寜二首<md:KR4f0025_SBCK_021-16b>¶塵衫破帽獨支笻重向金陵寄客蹤試上風香層閣望
至今¶猶剰幾株松¶
青衿文字國門編暇話姚翁結客年(翁字北若/念祖友壻)快意黄
金隨手¶盡秦淮一道擁燈船
<pb:KR4f0025_WYG_021-26a>
　　　汪侍郎(霦/)攜仲子(闕/)　夜過二首¶
解纜童兒塔(侍郎從/海寜至)抽帆長水村劇談無夜禁密坐覺
冬温雀¶鮓披緜重魚頭漉酒渾回思燕市飲凋謝幾人
存¶
十載疎芳訊崇朝去考堂楚歌休懭悢呉語自清狂舊
雨西¶牎在空林朔吹長阿戎飛動意離席倒詩囊¶
　
　
<pb:KR4f0025_WYG_021-26b>
　
　
　
　
　
　
　
　曝書亭集巻二十一<md:KR4f0025_SBCK_021-17a>¶<md:KR4f0025_SBCK_022-1a>¶
<pb:KR4f0025_WYG_022-1a>
欽定四庫全書
　曝書亭集巻

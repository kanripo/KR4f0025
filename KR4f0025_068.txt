# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:15
#+PROPERTY: JUAN 68

¶
　題名¶
　　　横山題名¶
自梅花溪達横山十五里而近予徙居溪上凡七年始
一至¶焉上有顧逋翁讀書臺翁詩所云遥向雙峰禮磬
聲者是¶已同游者周篔青士繆永謀於野鄭玥隨始沈
<pb:KR4f0025_WYG_068-1b>
進山子也山¶雖小有岡有岫有章有隆有堂有密有厜
㕒有潭有埒塞者¶可闢為徑高者可升為臺其下多民
居守望可以相助乃與¶四子謀結鄰於是而皆無其貲
也登舟悵然聊書于壁姑以¶俟之異日焉順治十有二
年嵗在乙未十月既望秀水朱彞¶尊記<md:KR4f0025_SBCK_068-1b>¶　　　題柯山寺壁¶
佛生乎西域猶夫人爾乃其徒以漢明帝夢見丈六金
人遂¶謂佛身丈六入諸本行經暨阿育王傳若柯山石
<pb:KR4f0025_WYG_068-2a>
像長更倍¶之此聖敎序所云四八之相也蓋自象敎既
東浮屠專眩人¶耳目范金雕木慮有時而爍爭斵山骨
肖之以予所聞石象¶高一丈六尺者北涼沮渠䝉遜所
造也高一丈八尺者長安¶普賢寺涼州瑞象寺晉州靈
石寺彭城宋王寺也高三丈者¶宜州北山寺也坐軀五
丈立形十丈者新昌石城寺也至于¶并州童子寺高一
百七十丈北谷開化寺高二百尺漢嘉之¶象千尺黎陽
又加大焉尤可詫異者矣梵夾因而傅會其辭¶稱毗㜑
<pb:KR4f0025_WYG_068-2b>
尸佛長六十由旬尸棄佛長四十由旬毗舍㜑佛長¶三
十二由旬拘留孫佛拘那舍牟尼佛俱長二十五由旬
迦<md:KR4f0025_SBCK_068-2a>¶葉長一十六丈君子可欺以其方難罔以非其道也
唐咸淳¶中高宗于上都龍門山陽塑佛像高八十五尺
武后助脂粉¶錢二萬貫大足初后于白司馬阪造大象
費錢一十七萬餘¶貫特出愚婦人之見而新昌石象錢
武肅鏐賜錢八千萬貫¶造閣三層其孫俶增鑿二菩薩
夾侍亦崇七丈昔賢有言此¶呉越五十五萬家之膏血
<pb:KR4f0025_WYG_068-3a>
不亦可傷也夫是日偕游者山陰¶祁理孫奕慶班孫奕
喜敷奕儀誠孫奕明順治乙未暢月布¶衣秀水朱彞尊
書¶
　　　楊歴巖題名¶
楊歴巖去南雄府治二十里嵌龍祠于崖半瀑短而流
長石¶黝而沙白有灌木無濃花以是游人罕有過者順
治戊戌予¶歸自南海將踰嶺太守平湖陸兄世楷咸一
留予廨北西爽<md:KR4f0025_SBCK_068-2b>¶亭積雨翻盆三旬不止五月朏曉起覩
<pb:KR4f0025_WYG_068-3b>
日出迺聨騎入山循¶梯磴入祠憑闌眺聽俄而酒榼至
相與下坡摽吏人林外踞¶石而坐杯行久不知日之西
馳也當太守兄之官日楊明府¶自西知高要縣事期予
同往兩舟共泊蒜山之麓太守語予¶五千里長路必有
山水絶勝吾黨足以留連酬和是晩北風¶甚烈揚帆拔
矴兩舟齊發次日行八百里或先或後槩不相¶及迨抵
南安驛始相值焉蓋合并之難若是今者獲探山水¶覽
清和之霽色聆飛瀑之清音且坐無惡客可以賦詩小
<pb:KR4f0025_WYG_068-4a>
雅¶言之矣爾酒既㫖爾肴既嘉豈伊異人兄弟匪他於
焉相顧¶而笑各成古風一篇并書嵗月姓名于龍祠之
壁¶
　　　烏江謁項王祠題名¶
順治十五年夏歸自嶺表江行望見采石將近矣為疾
風引<md:KR4f0025_SBCK_068-3a>¶去泊舟烏江口訊之土人項王祠所在答云三里
而近遂與¶同舟魏子登岸半塗潦水限之因褰裳並渉
遥睇平岡灌木¶知是王祠入門則殿已被焚徙神像栗
<pb:KR4f0025_WYG_068-4b>
主于廡下王之塑像¶東向面深赤范增龍且左右夾侍
且亦面深赤拜訖過亭基¶瞻王石刻遺像圓袍短幘廣
顙豐頤宋人所摹勒也道士出¶延客問以古碑答向有
唐姚闢李德裕暨南唐保大年碑今¶已無存因言金海
陵師渡江卜珓神前不許海陵怒將縱火¶燔廟俄有大
蛇出梁棟間廟後林中䬃䬃聞戈甲聲迺止迨¶崇禎乙
亥流冦陷和州掠烏江忽隂霾晝晦四野若列屏障¶冦
不敢犯而退蓋王之英爽塞天地間理固然耳道士又
<pb:KR4f0025_WYG_068-5a>
言¶去此祠三十里即陰陵故道有虞姬墓墓前有祠村
氓祈子¶者率禱祠下必挿花以識之惜日已晡不果往
乃還六月㡬<md:KR4f0025_SBCK_068-3b>¶望秀水朱彞尊書¶
　　　重游晉祠褉飲題名¶
康熙丁未三月三日永年趙湛秋水秀水朱彞尊錫鬯桐
鄉¶孔興儁子威修禊祠下酌難老之泉采長生之蘋網魚
于淵¶沽桑落于市相與聚飲溪亭之上留宿朝陽之宮
既旦感後¶㑹之難期重念此樂之不可泯也乃緤馬于
<pb:KR4f0025_WYG_068-5b>
林紀同游姓氏¶于壁彞尊記湛書¶
　　　卦山題名記¶
卦山去交城縣西北五里連峰夾澗若卦畫之相錯陰
陽乖¶合不可端倪山以是名陋者増益其文曰萬卦山
而卦之義¶反以數窮矣丙午之秋予與同里包銘登是
山觀唐支高李¶𤣥穆所撰碑記及貞元元和中陀羅尼
石幢日將暮風雨驟<md:KR4f0025_SBCK_068-4a>¶作乃留宿僧舍曉起登峰以望白
雲逢逢瀰漲柏谷下視城¶郭出沒霧中若方艦之浮于
<pb:KR4f0025_WYG_068-6a>
海午霽下山因書來游之嵗月¶于壁包子歌曰縶予馬
于城隅兮攬子袪于山幽微子之書¶兮後之來者夫孰
知予之偕游予不復和也¶
　　　崛&KR2118;寺題名¶
崛&KR2118;寺在太原府治西三十里亂山中聞其地與竇鳴
犢祠¶相接思覽其故迹丁未二月望王公子千之期予
偕游時河¶冰始泮輿梁尚存相與並馬入山寺寺久圮
不治荒榛叢棘¶充塞于隤崖臥石間鐘魚寂然惟一二
<pb:KR4f0025_WYG_068-6b>
病頭陀補衲簷霤下¶詢之則去鳴犢祠尚遠遂不果往
日亭午僧㕑乏稻米炊黍¶以飯千之命童子沽酒行五
里得燒春乃還注之僧盋兩人¶對酌千之問崛&KR2118;字義
予謂其初必無偏旁疑村夫子强加<md:KR4f0025_SBCK_068-4b>¶之郭忠恕有言飛
禽即須安鳥水族便應著魚俗書滋謬二¶語盡之矣飲
半酣題名寺壁而返冀後之游者觀焉¶
　　　䝉山訪碑題名¶
山西按察副使整飭陽和道同里曹公溶以公事留太
<pb:KR4f0025_WYG_068-7a>
原借¶予櫪馬俾訪金石刻文字因出郭抵晉祠夕宿朝
陽觀晨起¶道士引一躄叟至謂善搨碑乃攜之行取道
風谷嘗考北齊¶書段韶傳突厥從北結陣而前東距汾
河西被風谷又唐創¶業起居注煬帝于樓煩置宮因過
太原取龍山風谷又通鑑¶載後唐劉后與李存渥奔晉
陽李彦超不納存渥走至風谷¶為其下所殺是則風谷
之名著于載紀久矣胡三省注唐長¶安三年分宜芳縣
置嵐谷縣屬嵐州謂風谷當作嵐谷諺云¶南人不識盩
<pb:KR4f0025_WYG_068-7b>
厔其類是與躄叟語予䝉山多石刻乃往求之<md:KR4f0025_SBCK_068-5a>¶馬行碎
石中將至見厓岸多以斷碣壘砌大率比丘塔銘及¶陀
羅尼幢也入開化寺有穹碑戴額乃蘇禹珪撰寶嚴閣
記¶碑後具書開運二年興邦佐命忠力保定功臣北京
留守河¶東節度使管内觀察處置等使北面行營都統
開府儀同三¶司檢校太師兼中書令行太原尹上柱國
北平王食邑一萬¶三千户實食封二千二百户劉知遠
立石合之五代史帝紀¶相符按樂史寰宇記䝉山上有
<pb:KR4f0025_WYG_068-8a>
楊忠墓碑隋文帝追諡武元¶皇帝今已亡之或壘入厓
岸中未可定爾是日也由風谷登¶天龍山轉入䝉山題
名寺壁拓北齊碑二五代十國碑各一¶還以贈曹公¶
　　　胥山題壁¶
嘉禾四望無山近府治者胥山一簣而已嵗在己酉孟
冬偕<md:KR4f0025_SBCK_068-5b>¶同里周篔青士沈傅弓武功汎舟魏塘聞鐘聲取
徑以入有¶僧舍棲石壁下天將雨非無膚寸之雲焉予
謂二子曰爾雅¶釋山文小山岌大山峘言乎小者高過大
<pb:KR4f0025_WYG_068-8b>
者也大山宮小山¶霍言乎大者圍繞小者也小山别大
山鮮言與大山不相連¶屬然則兹山也其别之謂與至
元嘉禾志稱一名張山則胥¶山之名未必出于古而山
有磨劒石傳是夫差遺迹又有石¶龜凝望涇水有赴壑
之勢或見其潜行命工鑿傷一目殆村¶氓傅㑹不足信
也宋隆興中山為李氏所有既而或請于朝¶隸諸郡學
其後鄉人陳氏結書屋于此今為巨室葬地所存¶僧舍
殆即書堂故址爾二子語予山不在高當以少為貴吾
<pb:KR4f0025_WYG_068-9a>
子行萬里難得故鄉之山游焉是不可不留題也因相
與聯¶句為詩兼書以示後游之君子<md:KR4f0025_SBCK_068-6a>¶　　　題歴下亭¶
康熙庚戌五月既望泛舟蓮子湖眺北極臺時菡萏始
舒熱¶風未甚循湖而行求七橋故址俄而雨驟至復乘
舟登歴下¶亭與客縱飲既霽泉泠泠注亭下有魚自濺
泳躍入階除童¶子烹以侑酒蓋客濟南二年矣乃得一
醉兹亭焉
<pb:KR4f0025_WYG_068-9b>
　　　西山秘魔崖題名¶
秀水朱彞尊錫鬯嘉興李良年武曾吳江潘耒次耕上
海蔡¶湘竹濤自翠微山來登是日疾風揚沙夕陽在嶺
僕馬憊甚¶相與摩挱故碣覽二龍子遺事徘徊久之後
日入乃返時嵗¶在辛亥正月九日也導予游者退谷僧
瞻西¶
　　　京師西山𢎞敎寺題壁¶
都城西山𢎞敎寺傳是正德間中貴晏忠所造寺前有
<pb:KR4f0025_WYG_068-10a>
澗過<md:KR4f0025_SBCK_068-6b>¶澗壘石為門題曰道統門石殿三楹上琢三皇五
帝三王像¶左鑿周召孔孟諸聖賢右鑿周程張朱諸儒
像别一石龕以¶藏五經殿外一石亭壁列鐘虡干戚錢
鎛弁裳之屬左龍馬¶馬毛旋五十五數如河圖右龜龜
甲四十五數如洛書東堂¶三楹壁立忠臣龍比以下孝
子曽閔以下若干人按元史泰¶定二年中書省言養給
軍民必藉地利世祖建大宣文𢎞敎¶寺寺賜永業當時
已號虚費(云云/)今遺蹟已無可考觀晏忠¶祠石像禮器
<pb:KR4f0025_WYG_068-10b>
制度渾朴不類明時工匠所鑿且元于儒釋初¶無分别
疑寺即宣文𢎞敎之遺址晏忠特從而修飾之爾金¶華
姜應申詩云空山石祠堂落穆跨深壑肖象古聖賢高
下¶坐淵漠殿墀列龜龍如出自河洛煌煌先儒語所為
忠孝作¶性理累百卷題壁見大略歴覽感吾心人傳晏
公鑿厥志在<md:KR4f0025_SBCK_068-7a>¶尼山高邈得所託媿哉彼檀施釁血塗丹
雘慈谿馮元舒詩¶云嗚呼晏常侍石室存道統上象皇
帝王其左周召孔宋之¶四大儒一一接其踵峩峩殿三
<pb:KR4f0025_WYG_068-11a>
楹象皆刻石奉四壁龕者五¶分標五經緫古人所未聞
此是我作俑猗彼何人斯卓哉儒¶者勇兩君竟以是為
忠所鑿矣祠堂列聖賢象始于文翁踵¶于趙岐若司𨽻
校尉魯恭荆州刺史李剛從事掾武梁祠皆¶有之不得
云作俑也¶
　　　題福州長慶寺壁¶
長慶寺在荔支林中樹高五六丈者四百餘本壬子六
月偕¶歙人鄭珵曉行城下遠望初日浮林端青紅如覆
<pb:KR4f0025_WYG_068-11b>
重錦既至¶土人方緣樹采摘納之于筐坐僧舍俟之人
各啖百顆亭午¶飯僧㕑日晡乃去世之品荔支者不一
或謂閩為上蜀次之<md:KR4f0025_SBCK_068-7b>¶粤又次之或謂粤次于閩蜀最下
以予論之粤中所産挂綠¶斯其最矣福州佳者尚未敵
嶺南之黒葉而蔡君謨譜乃云¶廣南州郡所出精好者
僅比東閣之下等是亦鄉曲之論也¶書之壁用質之知
味者¶
　　　鼓山題名
<pb:KR4f0025_WYG_068-12a>
鼔山去福州府治東三十里康熙壬子六月偕歙人鄭
珵乘¶竹轎往游晨曦射人面扇以障之手指皆流汗既
而行松陰¶三里達湧泉寺寺剏自梁開平二年閩王審
知所建延國師¶神晏居之入門山僧迎客飯香積㕑尋
挾之出探靈源洞下¶巖磴數十級中裂一澗跨以石梁
下視乏水山僧語予此喝¶水巖也國師安禪于是惡澗
水之喧喝之水乃倒流遂涸予¶為悵然旁多宋人題字
有徐錫之者刋詩于石云重巒複嶺<md:KR4f0025_SBCK_068-8a>¶鎻松關只欠泉聲
<pb:KR4f0025_WYG_068-12b>
入座間我若當年侍師側不敎喝水過他¶山辭頗清拔
先得吾心言之矣鄭子登崱屴峰予納凉僧廊¶日既暮
留憩廊下愛青松架壑信宿乃還用苕帚拂塵題名¶于
壁¶
　　　房山北砦題名¶
康熙癸丑二月之望自上方山麓策馬折而西至北砦
雙崖¶如門琳宮梵舍對峙左右老樹攲斜交䕃澗谷寒
葉盈尺人¶行簌簌有聲流泉三疊鳴空山中注而為池
<pb:KR4f0025_WYG_068-13a>
土人誡勿濯手¶濯則龍怒雷電且至緣仄徑而上飯于
僧寮遂埽壁題來游¶嵗月同游者宛平二劉先生芳躅
増美芳喆宣人涿州馮源¶漳子湛華亭錢柏齡介維¶
　　　洞霄宮題壁<md:KR4f0025_SBCK_068-8b>¶由餘杭縣郭坐筍輿歴九鏁山三十里而近又十里至
大滌¶洞天洞有紹興中游人題名路轉皆礐石輿丁言
是歸雲洞¶也要無徑可入乃詣洞霄宮宿焉是夜有虎
臥宮前松樹下¶道士見之問心悸否答云此虎仙人郭
<pb:KR4f0025_WYG_068-13b>
文騎以買藥不咥人¶曉聞擣藥鳥啼灌木起洗面尋石
齋黄公書院午飯道士山¶房觀鄧牧心所撰大滌洞天
志南渡以後提舉宮觀諸大臣¶槩未之載予以為闕典
道士固請予具書姓名予老矣假我¶數年思稽舊史以
補鄧志之闕遂應之曰諾康熙癸酉九月¶
　　　靈隱寺題名¶
靈隱寺晉咸和初沙門慧理建前有飛來峰理公巖冷
泉經¶其下西出合澗橋分流入僧房叢篠中巖上下多
<pb:KR4f0025_WYG_068-14a>
鐫佛象土¶俗相傳謂是元僧楊璉真伽所鑿蓋本于夏
時正府志非也<md:KR4f0025_SBCK_068-9a>¶象敎自漢孝明帝時流入中國終漢之
世凡宇内墓門石闕¶刻鏤先聖賢孝子列女未有鐫及
佛像者至晉始有之潜説¶友撰臨安志在宋咸淳年此
時楊璉真伽未至江浙行省志¶中載寺有梁簡文帝石
像記又據陸羽靈隱寺記稱理公巖¶慧理宴息其下後
有僧于巖上周迴鐫小羅漢佛菩薩像然¶則飛來峰石
佛唐以前已有之審視厥狀戍削竒古望而知¶為六代
<pb:KR4f0025_WYG_068-14b>
遺蹟今烟霞洞羅漢六石屋羅漢一百一十六要非¶呉
越以後工人所鑿土俗流傳之謬由未見咸淳志爾康
熙¶辛巳三月同游七人長洲顧嗣立俠君秀水朱彝尊
錫鬯杭¶州馮念祖文子呉陳琰寶厓顧之挺搢玉周崧
層巖汪日祺¶無已期而不至者蕭山毛竒齡大可也¶
　　　南屏題名<md:KR4f0025_SBCK_068-9b>¶小長蘆叟檥舟雷峰之下自塔衕杖藜詣壑菴同里戴
生錡¶從循磴道躋丘岑覽觀磨厓𨽻書家人卦語生曰
<pb:KR4f0025_WYG_068-15a>
此南屏也¶咸淳志南屏山在興敎寺後上有石壁若屏
障然此山之所¶由名也自開寶五年呉越王建寺曰善
慶太平興國更額興¶教寺有齊雲亭清曠樓琴臺楊廷秀
詩所云清曠樓中夕眺¶間是巳又有魚池故東坡居士訪
南屏臻師詩我識南屏金¶鯽魚重來撫檻散齋餘今壑
菴前池尚存疑即種金魚舊蹟¶又謙師妙茶事居士亦
贈之詩有道人曉出南屏山來施㸃¶茶三昧手之句迨
宋季亭樓俱廢而南屏晩鐘猶列西湖十¶景之目焉考
<pb:KR4f0025_WYG_068-15b>
葉紹翁四朝聞見錄呉自牧夢粱錄皆云石壁¶刋字出
司馬温公筆獨周密謂是唐人遺跡後人于石旁刋¶右
司馬温公書六字其實非也家有宋鑑稱紹興六年十
一<md:KR4f0025_SBCK_068-10a>¶月庚辰上諭大臣曰司馬光隸字真似漢人朕有五
巻日夕¶置座右所書乃中庸與家人卦皆修身治國之
道不特玩其¶字而已今磨崖所刋家人卦後雜以樂記
篇禮樂不可斯須¶去身至舉而措之百九十二言中庸
道不遠人至無入而不¶得焉百九十七言合乎宋鑑所
<pb:KR4f0025_WYG_068-16a>
載當是諸大臣聞思陵面諭¶請刋于石者此王參洧詩
有云洓水崖碑半綠苔春游誰向¶此山來也又張榘應
天長慢詞其咏南屏晩鐘云翠屏對晩¶烏榜占隄鐘聲
又斂春色㡬度半空敲月山南應山北皆指¶興敎寺鐘
云然而今人多以浄慈寺後峰目為南屏誤矣戴¶生曰
夫子曷紀之乃具書本末于壁¶
　　　羊石山題壁¶
竹垞叟留山陰舍莫氏之居客有道羊石山之勝者莫
<pb:KR4f0025_WYG_068-16b>
君乃<md:KR4f0025_SBCK_068-10b>¶治酒榼挐舟以行達乎山麓偕游六人升高丘以
望求呉越¶王鏐遣游奕使崔則防守故迹而土人莫有
識者矣山有石¶如羊故名村民以斧斤開鑿不審自何
年始今者為宮為霍¶為岌為峘靡有不遭斵伐者於是
窪以為洞瀦以為潭象佛¶形軀闢徑以導游人之入覽
觀既周相與把琖山神之祠叟¶乃言曰天生民而因地
之利三壤則後耒耜所及天下無不¶耕之土不耨之期
矣自堪輿選日之術興而方位嵗月始多¶禁忌謂有神
<pb:KR4f0025_WYG_068-17a>
焉司之吉神百有二十凶神二百有二十數且¶倍之以
凶配吉故夫吉日鮮矣兼以司天者頒厯首圖年神¶方
位于前又注不宜動土于甲子之下然則土必選日而
後¶可動邪試觀兹山之左右前後結屋以居者百數而
伐石之¶工不休相其村落室家胥慶未嘗有餘殃焉是
青烏鐵帚之<md:KR4f0025_SBCK_068-11a>¶説均不足信也已僉曰然叟乃濃墨大字
書其辭于新礱之¶石壁時康熙丙子九月既望¶
　　　殳山題壁
<pb:KR4f0025_WYG_068-17b>
予避地梅㑹距殳山一十三里居未定南至于端州西
北窮¶乎雲朔東放琅琊兹山在户牖之外歴四十九載
未之游焉¶嵗在丁丑九月九日期譚十一給事兄踐登
高之約舍舟而¶陸杖藜偕行山高僅二丈逶迤七百步
上有銅棺冢道士殳¶基尸解葬焉遺井尚存傳是基所
鑿也石皆赭土人伐以繚¶垣嵗既久山失其半惟一僧
舍獨存拓北牕灌木一林葉未¶黄落寺僧㩧新栗以進
猶帶芒蝟取其實嘗之味若巖桂之¶始花然當元之季
<pb:KR4f0025_WYG_068-18a>
貝助敎瓊來居千金之圩暇與比鄰諸子¶燕飲於是其
後入為史官分敎中都胄子恒思此樂之不易<md:KR4f0025_SBCK_068-11b>¶得見諸
吟咏今給事暨予已脱朝簿歸田敝車小舫縱吾意¶所
如而莫為之限且天假以年老而不學分寸之陰皆可
惜¶曷不各載書卷留寓兹山相與辨析古今疑義别其
是非用¶示後學此亦事機不可失者也給事曰弟之言
然迺分書于¶寺壁下山¶
　　　包山寺題名
<pb:KR4f0025_WYG_068-18b>
康熙甲申三月朔暨同里沈秀才自林屋洞門扶杖步
至神¶景觀坐笨車尋包山寺將至行新松林下約千餘
本徑盡而¶寺門見石梁覆澗水流涓涓不絶門左有唐
㑹昌二年僧契¶元書碑契元名不著于書史而楷法端
麗在顔栁之間記成¶都雍博士陶有送契上人南游詩
即其人也讀未畢山僧出¶迎乃齊入方丈汲沙泉烹野
茗良久出寺載讀㑹昌碑思以<md:KR4f0025_SBCK_068-12a>¶硬黄搨之不得也包山
之寺相傳建自梁大同年兹碑立寺¶門嵗月已久顧歐
<pb:KR4f0025_WYG_068-19a>
陽趙曽諸家博搜金石文未著于錄則以¶地僻在太湖
中故聞見有所不及然自兹碑既立之後祠部¶奏括天
下寺四千六百蘭若四萬僧尼二十六萬五百有詔¶山
野招提先毁五年七月浙西東道止各留僧二十人乃
兹¶碑不踣則亦以地僻存焉爾獨怪王文恪輯震澤編
削而不¶載後之修具區志者遂遺之不可不補其闕焉
偕游六人錢¶唐馮念祖武陵胡期真秀水沈翼導予游
者吳縣徐上舍惇¶孝惇復及弟天秩也
<pb:KR4f0025_WYG_068-19b>
　
　
　
　
　
　
　
　曝書亭集卷六十八<md:KR4f0025_SBCK_068-12b>¶<md:KR4f0025_SBCK_069-1a>¶
<pb:KR4f0025_WYG_069-1a>
欽定四庫全書
　曝書亭集卷六十九¶
　　　　　　　　　　翰林院檢討朱彞尊撰

# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:20
#+PROPERTY: JUAN 92


討朱&KR0156;尊撰¶
　行狀¶
　　　徴士李君行狀¶
曾祖考應徴國子監博士祖考士標寜海州同知贈尚
寳司¶丞考寅國子監生君諱良年字武曾初名法逺又
名兆潢年¶三十乃更焉先世江隂人明洪武初提舉行
<pb:KR4f0025_WYG_080-1b>
千四者徙居嘉¶興長水上梅㑹里七傳至博士中萬厯
元年舉人有詩名著¶澄逺堂彚稿司丞繼之有蒼雪齋
集當同知寧海州事值冷¶口兵入圍城固守三月以勞
卒而城陷巡撫右僉都御史曾¶化龍上其事得贈官君
之考上舍以結客破家饘粥恒不給¶然必延師教諸子
妣顧孺人佐之脯脩獨豐故君之兄弟咸<md:KR4f0025_SBCK_080-1b>¶奮志于學君
九齡能草時文十齡解賦詩既而上舍客死韶¶州家産
益落鬻其故居兄弟並棲小屋君又喪偶就族人為¶童
<pb:KR4f0025_WYG_080-2a>
子師予方避地長水偕里人詩篇酬和處士屠熿謂予
曰¶子之才里中罕儷吾門有李生將来庶幾與子並駕
乎予遂¶與君定交晝輒劇談夜或襆被共寢四方賓客
至則醵錢留¶飲相與論詩文流别議有不合難荅紛綸
聽四座折衷而後¶已君既再娶始有居一廛集同里詩
人聨句樓上君兄繩逺¶弟符與焉江鄉言詩者目為三
李時商丘侯方域南昌王猷¶定皆以所撰詩文鏤板于
浙君覽之終巻曰是不難遂期予¶共作古文沿流溯源
<pb:KR4f0025_WYG_080-2b>
論次之於詩持格律甚嚴嘗抄撮詩中¶禁字一巻授學
詩者繼乃舍初盛取中晩唐及宋元諸集别¶出機杼鏘
洋淡沱極唱歎之致於詞不喜北宋愛姜堯章吳<md:KR4f0025_SBCK_080-2a>¶君特
諸家故所作特穎異予游京師轉客太原後二年君亦¶
至都下無所遇留宣府予從逆旅見之期之復入都偕
游西¶山題詩于壁傳抄者不絶一時朝士爭欲識吾兩
人每召客¶客輒詢座中有朱李否合肥龔端毅公鼎孳
為文酒之㑹延¶知名士三十餘人君以墮馬後至燭見
<pb:KR4f0025_WYG_080-3a>
跋矣必俟君至乃舉¶爵宛平孫侍郎承澤謝客著書特
與君為忘年交長洲汪編¶修琬為文髙自矜詡獨傾心
下君沛縣閻舉人爾梅論詩齗¶齗惟與君相洽君方欲
羅當代之文甄綜為一集曰文緯人¶咸冀君之録其文
也故縞紵之投恒倍又持論和婉多可少¶怪善言作者
之心思故人皆樂就君論説永年申檢討涵昐¶常語人
曰聞朱十論詩文使人心慴未若李十九之可親也¶於
時曹侍郎申言出撫貴州引君為助既聞三藩同撤君
<pb:KR4f0025_WYG_080-3b>
曰<md:KR4f0025_SBCK_080-2b>¶亂將作矣遂力辭歸為母夀既抵家雲貴告變嵗戊
午¶
天子思得博學文儒備顧問著作之選君被薦入京師
已未¶三月朔
召試體仁閣下
賜大官饌髙坐而讌申以
詔¶㫖謂文武科進士殿試未有此典也君讌畢纚纚千
言賦詩¶皆極瑰麗閣臣以八十巻進
<pb:KR4f0025_WYG_080-4a>
呈顧君不與焉君既不得意¶有鳯陽守延君君與偕守
重君自畫諾外悉以委君君留久¶之歸築秋錦山房于
漾葭灣其南曰觀槿東曰剰舫北曰息¶游草堂坐卧其
中弟子著録者日衆君精心計其築草堂也¶欂櫨柱枅
瓴甓之屬一經鳩度立匠人圬者于前分授之斧¶斤既
施不爽尺寸至于相原田治耕稼藝蔬果雖農圃恒歎¶
以為不及也其後兩至福州贊巡撫軍事尋以崑山徐
尚書¶乾學開書局于洞庭山君應其招助修一統志自
<pb:KR4f0025_WYG_080-4b>
是歸不復<md:KR4f0025_SBCK_080-3a>¶出予既罷官與君徃還投壺飲酒無異少壯
時今年五月君¶病痁既痊矣復病竟沈緜不起享年六
十初娶錢氏兵科給¶事中桐鄉諱允鯨之孫生員汝邁
之女繼娶陸氏子一人潮¶偕國子監生孫男三人菊房
茰房蓉房君所著有秋錦山房¶集若干卷嗚呼自君以
薦入不登朝簿同時無不惋惜雖然¶¶¶君¶得優游幕府偃
息于田里菽水足以養親大小之山上下之¶洄足以樂
兄弟詩書足以教子孫耕桑足以課僮僕則天之¶所以
<pb:KR4f0025_WYG_080-5a>
予君者不為不厚彼一命之榮要不足為君重也竊意¶
君雖未仕他時國史傳文苑宜及焉乃因潮偕之請書
其平<md:KR4f0025_SBCK_080-3b>¶生大槩以為狀俾後之君子有所考¶
　　　國子監生錢君行狀¶
國子生錢君既卒其子炌衰絰稽顙請予作狀予與君
居同¶里君之舅譚給事瑄陸閣學葇子中表兄弟也炌
又從予游¶講經學習聞君門世及君行已本末義無可
辭狀曰君諱槱¶初字又鶴世居海鹽半邏村本姓何氏
<pb:KR4f0025_WYG_080-5b>
始祖某于洪武中坐¶事戍黔屬其次子某于錢翁遂更
錢氏五世祖薇中嘉靖壬¶辰進士官禮科給事中以星
變陳言請斥方士忤㫖免歸講¶甘泉湛氏之學卒贈太
常卿髙祖與映嘉靖甲子順天舉人¶曾祖周内閣辦事
中書祖嘉徴以諸生入貢留京師值莊烈¶愍皇帝初踐
位是時魏忠賢方怙勢人莫敢言嘉徴首上疏¶劾忠賢
滔天十罪直聲動一時乆之除知松溪縣事還卒于<md:KR4f0025_SBCK_080-4a>¶僧
舍考泮崇禎丙子舉人妣譚氏山東布政司參政贈太
<pb:KR4f0025_WYG_080-6a>
僕¶寺卿昌言之孫官生貞和之子君生十齡而孤居喪
如成人¶克盡禮服除兵起城遭屠乃奉母村居而君之
祖留松溪唐¶藩據閩擢監察御史時七閩未入版圖諜
報有司奉臺檄捕¶家口繫君獄中祖還始得釋旋補學
官弟子授弟楨以書或¶勸君入國子監試京闈君乃一
至都念母譚孺人不已即引¶歸鹽豉菽水盡潔白之養
有餘周其族黨買田以供舅家墓¶祭俄弟楨没以所愛
子燔為後及弟婦遺腹生男君殫心撫¶育之居母喪尤
<pb:KR4f0025_WYG_080-6b>
盡孝葺治先世丙舍手植松楸嘗稻麥果窳¶必薦新于
祠屋至于私錢出入無錙釐妄費審緩急後先以¶分薄
厚不嗇不濫人咸服君治家之有法而予嘗遇君于舅¶
氏所劇譚古今事君世受尚書能辨析今文古文中文
之别<md:KR4f0025_SBCK_080-4b>¶而兼通周官禮經國理才之方吾鄉自明宣徳四
年析嘉興¶縣地立秀水嘉善二縣其時祇依户籍為憑
不以疆界分畫¶故三縣之田互嵌民相安者二百餘年
迨萬厯十三年嘉善¶之民忽以糧額不均起訟於是三
<pb:KR4f0025_WYG_080-7a>
縣爭訐紛綸不已葢至今¶猶然江浙賦夙重吳俗相傳
明太祖惡張士誠拒守故重斂¶其民畝税有輸官七斗
餘者君為論辨其非是謂禍始于賈¶似道經界推排之
役當日原有官田民田官田輸租民田輸¶税其後知府
事趙瀛取而均攤之嘉興官田不及二千頃而¶民田五
千八百餘頃故其賦最輕嘉善民田止三千一百餘¶頃
而官田二千七百餘頃故其賦于三縣中差重輕重由
官¶民田數不均非因嵌田之故著論萬言推衍事始更
<pb:KR4f0025_WYG_080-7b>
端詰難¶其言㫖悉與予合予益信君學術之有本也君
娶陸氏繼娶<md:KR4f0025_SBCK_080-5a>¶吳氏子男六人女一人孫男七人女十人
嗚呼今之治舉子¶業者局守宋儒之訓注百翻兔園之
册足以取科第而有餘¶問以鄉曲之利弊茫然如坐雲
霧其與斯世何禆焉君能繼¶其家學彊直自遂又以餘
力考稽財賦鹽莢之源犂然有㑹¶于心發為論辨無異
建始文學御史之議惜乎不用於時終¶老牖下人亦罕
有知者此予因炌之請傷君之亡不可以不¶述也謹狀
<pb:KR4f0025_WYG_080-8a>
　　　亡妻馮孺人行述¶
孺人姓馮氏諱福貞字海媛世居嘉興練浦之陽考諱
鎮鼎¶歸安縣儒學教諭妣胡孺人生母沈氏教諭君為
學官弟子¶有名交漸廣乃徙居府治之北再徙碧漪坊
去先太傅文恪¶公第近止百步教諭君年過四十無子
生孺人特珍愛之五<md:KR4f0025_SBCK_080-5b>¶齡延塾師陳翁授毛詩孝經有費
姥者往来教諭君家見孺¶人聦慧為先妣唐孺人述之
唐孺人屬姥為妁是夕教諭君¶夢文恪公衣衮造其門
<pb:KR4f0025_WYG_080-8b>
遂以孺人許&KR0156;尊為配寒家自文恪¶公以宰輔歸里墓
田外無半畝之産祖考忱予公知楚雄府¶事還僅敝衣
一簏而已至本生考安度先生家計愈窘嵗饑¶恒乏食
行媒既通力不能納幣&KR0156;尊年十七為贅壻于馮氏¶之
宅遭亂兩家各去其居唐孺人病終丙舍安度先生攜
兩¶弟播遷塘橋之北生祖妣蔡孺人又殁先生益窮苦
&KR0156;尊既¶昬孺人贊予往侍養教諭君以田二十畝持券
付孺人孺人¶語予曰割父之田以奉翁非力養矣辭不
<pb:KR4f0025_WYG_080-9a>
受挈其女至塘橋¶鬻所有金條脱治饔膳為兩弟補紉
衣履隘不能容遂賃梅¶里道南茅亭之居迎先生至里
繼又移居接連之橋予授徒<md:KR4f0025_SBCK_080-6a>¶不給遂南渡嶺越二載歸
則孺人徙西河村舍是冬復還梅¶里所居屋人傳多鬼
物目為凶宅孺人不少懾每晦夜滿屋¶梁皆白光墻下
雞嗝嗝有聲女巫来言發之當得金孺人謝¶曰吾夫家
累世顯官可以不貧今貧若此天也非所得而得¶之天
其殃之矣葢居是宅十一年未嘗萌一念及室中之藏
<pb:KR4f0025_WYG_080-9b>
焉教諭君卒于歸安官舍孺人聞訃攜子昆田及老嫗
二人¶見星而奔是時新塍以西盜充斥舟子咸股栗孺
人拊心¶號哭至哀羣盜舟泊岸相顧不忍肆刦予年二
十即以詩古¶文辭見知于江左之耆儒遺老時方結文
社興詛誓樹同異¶予槩謝不與而四方知名士徃来于
禾者輒造梅里孺人治¶酒肴必豐雖夜分區畫立辦賓
客過者談讌極歡或淹留旬¶日方去花鈿無多盡付質
庫晝夜紡績以贖客至復質如是<md:KR4f0025_SBCK_080-6b>¶以為常交謫之言初
<pb:KR4f0025_WYG_080-10a>
不聞於梱内也嵗癸卯予客永嘉其冬¶安度先生病革
家無斗儲孺人邀予姊妹同視湯藥予歸未¶旬日而安
度先生棄世孺人哀毁治喪事靡不中禮既而予¶游大
同轉客太原入于京師復留濟南孺人力持門户嵗¶時
膢臘修祀事惟謹延經師于家誨昆田必具酒肉操作
愈¶勤夜率二女治機絞不輟坐昆田于紡車之旁執巻
于燈背¶令就火光課晝所讀書必成誦乃已給紙筆使
臨摹法帖凡¶昆田交游至或有燕朋雜于坐孺人必嚴
<pb:KR4f0025_WYG_080-10b>
誡勿與交越五年¶予歸里為昆田婚買宅于鄰宅西有
竹曰竹垞謀𦵏安度先¶生唐孺人于長水之東將井椁
矣𦵏師僉言不利主婦謂改¶嵗乃可孺人語予曰姑之
柩留丙舍二十餘年翁亦六年矣¶此而不𦵏𦵏何時乎
禍吾當之勿悔也乃克葬彞尊以序當<md:KR4f0025_SBCK_080-7a>¶後晦在公孺人
事公無以異于事安度先生也嵗在乙夘公¶殁于項氏
寡姊之室孺人往治喪成禮宗黨稱其賢孺人既¶嫁二
女教其孫及外孫一如教子法己未予以薦
<pb:KR4f0025_WYG_080-11a>
召試體仁閣下授翰林院檢討纂修明史辛酉充
日講官知¶
起居注是年主江南鄉試雲南平¶
覃恩封孺人貤贈唐孺人壬戌挈孺人入都癸亥予入
直¶
南書房
賜居黄瓦門之東甲子元日彞尊方侍宴¶
天子念講官家人居室
<pb:KR4f0025_WYG_080-11b>
特賜肴果二席孺人九拜受之洵¶異數也是月予被劾
謫官三月移寓宣武門外孺人尋病病¶愈以秋八月浮
舟潞河還語予曰¶
君恩重夫子且留毋悻悻去自是予留京師既補官孺
人¶聞之乃復由江淮北上抵泊頭運河氷合孺人中寒
而病扶<md:KR4f0025_SBCK_080-7b>¶入車既至病漸痊壬申正月予復罷官三月解
維張灣津路¶瀠紆以五月次東昌則分水牐已閉舟車
酷暑孺人病又作¶比旋里為長孫完娶時生母沈先已
<pb:KR4f0025_WYG_080-12a>
病殁家人祕不言孺人¶詗知之大慟病復發饘粥不進
其後時止時作猶强起櫛沐¶理家務迨冬十一月馮村
族人以教諭君墓木且伐來告孺¶人心悸意謂未然既
而果遭伐孺人悲憤病愈劇葢自是卧¶不能起醫藥不
能療及臨殁時語不及家事惟執昆田手曰¶汝幼時汝
父逺客我教汝讀書冀汝上進今汝七試而名不¶成我
又不能待命也夫語訖昆田方哀號而孺人逝矣孺人¶
生于明崇禎四年九月二十一日未時卒于康熙三十
<pb:KR4f0025_WYG_080-12b>
三年二¶月十四日夘時享年六十有四子一人昆田禮
部注籍監生¶娶沈氏女二人一嫁吳江周能察一嫁桐
鄉儒學生員錢琰<md:KR4f0025_SBCK_080-8a>¶又從弟彞性沒二女無所歸孺人撫
為已女一攜至京師嫁¶國子監生秀水徐雍一嫁吳江
貢生吳南齡孫二人桂孫稻¶孫孺人歸予將五十年少
日遭亂恒與予夜避叢篁宻篠中¶流離顛躋凡徙宅者
十一始克寧居為兩叔一子四女一孫¶昏嫁治兩翁及
母胡喪備諸辛苦又津塗往来莫或遑處葢¶終身憂患
<pb:KR4f0025_WYG_080-13a>
未嘗一日自安平居慈愛肯周人之急所至鄰里¶戚懿
無不歡洽雖漁娃竈妾食必推與之以是孺人之殁聞¶
者無不歎息嗚呼悲夫謹摭其遺行以告立言之君子¶
　誄¶
　　　故都察院右副都御史緫督浙閩軍務朱公誄¶
嗚呼邾婁之後望沛及吳其在于齊東郡是居枝分葉
布本¶一根株公之哲晜讜言無隠撫浙制畿中法而殞
紀于太常<md:KR4f0025_SBCK_080-8b>¶易名惟允公也繼起早歌鹿鳴牽絲作宰視
<pb:KR4f0025_WYG_080-13b>
草為郎黄圖樹¶屏儷于薇堂¶
天子是葵殊渥超拜紅籀碧幢填撫嶺外入奏嘉謨出
承大¶賚公既莅止綱舉目治薄賦惠商吏畏民懐人不
敢者公乃¶有為盜先殺人後收貨賄舊染汚俗積不能
改公捕獲之悉¶沈諸海江則有沱船則有戈商行千里
劃槳而歌頌公之徳¶久而不磨既遷于閩治與粤&KR0008;閩
兵易譁教之以整閩俗易¶囂鎮之以靜公于仕已喜愠
不形扁舟歸第對客一枰宣勞¶河曲疢疾乃嬰公疎禮
<pb:KR4f0025_WYG_080-14a>
法胷無水旱㕑傳雖盈濁醪麁飯不¶知公者謂公為嫚
公率僚屬見必分曹肺腑之語辭不在多¶不知公者謂
公為驕公今逝矣還喪厯下我瞻大東老成徂¶謝舍彼
華堂銜悲長夜公之清忠當代共知吾思他日國史<md:KR4f0025_SBCK_080-9a>¶紀
之無徴不信視此誄辭¶
　哀辭¶
　　　沈武功哀辭¶
嵗在己酉冬予將往濟南友人沈武功送予落帆亭畔
<pb:KR4f0025_WYG_080-14b>
越二¶年歸里武功偕予登胥山賦聨句詩未幾别去予
留江都武¶功寄予書將𦵏其父處士君世涵具狀来請
銘銘未就鄉人¶自南来則武功以正月癸丑死矣武功
幼遭亂失學九齡始¶自讀書日記誦萬言長工于詩性
恬澹不樂仕進居父喪盡¶禮事母至孝卒時年三十沈
氏自南京大理寺卿𤣥華以㢘¶慎聞其子文琦博洽負
時譽人謂必相繼取科名卒不遇再¶傳至處士君省試
將見録矣復擯而武功亦困窮死嗚呼生¶才實難顧武
<pb:KR4f0025_WYG_080-15a>
功以上世多文采疑天于沈氏獨厚然皆終其<md:KR4f0025_SBCK_080-9b>¶身不得
志以死至死且夭此人事之最悲者爰為辭以哀之¶武
功諱傳弓秀水人辭曰
處賤以為榮遇不詭也豐實而藏¶華行勿毁也孰是人
斯夀止此也妻亡矣遺其穉女親老矣¶鞠及童孫菽水
伊何況甘㫖也嗟行之人悲未已也矧在同¶游識君乆
也嗚呼欲銘其父而先哭其子也¶
　祭文
<pb:KR4f0025_WYG_080-15b>
　　　弔李陵文(并序/)¶
朱子登乎采掠之巔覽大漠之野見有雪山峙乎西北
若出¶若没若廬若旅回睇從者忽失其處從者曰是所
謂天山也¶李陵之臺在焉朱子曰噫嘻有是哉竊嘗論
陵本文士顧以¶家世為將欲立功殊域方其召見武臺
恥隷貳師軍請得步¶卒五千自當一隊其才誠有過人
者及兵盡矢窮以身降敵<md:KR4f0025_SBCK_080-10a>¶短衣椎結對蘇武泣下霑襟
抑何陋也其身辱名隤亦足為¶負才喜功者之戒然陵
<pb:KR4f0025_WYG_080-16a>
方降敵隴西士大夫咸以為愧而司¶馬遷猶力争以為國
士雖大節如武終不以衛律遇之交好¶尤篤則其情有
可矜者也河梁之詩為五言所自始使得一¶鳴鐃歌郊
祀之盛庶幾史克正考父之美復見于漢乃委之¶漠北
幸而武奉使倡和之詩得復流傳于世迨武既歸其悲¶
惋無聊之思必有甚于平昔者登臺而望豈乏感時懐
友之¶作惜乎不傳者葢己多矣自古愛才之主宜莫如
漢武然其¶所好特司馬相如靡曼之詞枚臯東方朔俳
<pb:KR4f0025_WYG_080-16b>
諧之體以遷之¶文陵與武之詩獨未聞有稱焉至栢梁
既成賦詩髙㑹當極¶一世之選乃所與賡歌颺言則衛
青輩一二麄豪武人及大¶官上林丞刀筆俗吏八九而
已此何為者耶賈生之才文帝<md:KR4f0025_SBCK_080-10b>¶不善用之為世所惜若
武帝之于陵用違其才殆又甚焉嗚¶呼才士之不遇于世
自古然矣爰命從者酹之以酒而為文¶弔之其辭曰¶
入雲中而四望兮路百折以登危眄絶漠之驚塵兮悼
失身¶于騫期嗟平城之搆患兮三十萬其莫支曾不念
<pb:KR4f0025_WYG_080-17a>
祖父之數¶竒兮丕大賢于武臺以五千當萬騎兮固宜
心一而不離何¶女子載于行間兮將在軍而不知儒生
不可使即戎兮妬人¶不可與謀無援師以委敵兮何百
口之足讐死既愧成安兮¶生復慚乎浞野憾因杼之妄
言兮遂投杆于諜者前奚侯使¶上坐兮後丁靈之嘲我
殺身既難能兮寧歸國之不可斧氷¶以為糒兮續帶以
繩瞻畢&KR0295;于南街兮望天漢之東傾朝忽¶忽其就暮兮
夜迢迢而獨興雖永絶于君親兮尚見思于友<md:KR4f0025_SBCK_080-11a>¶朋刀鐶
<pb:KR4f0025_WYG_080-17b>
既違願兮何故鄉之足慕驅槖駝于氂牛兮獵霜禽¶與
秋兔登荒臺之夐絶兮送故人于長路舞短服于樽前
兮¶聽悲歌其如訴身雖陷沙漠兮盟未忘乎曹柯歎形
迹之長¶乖兮豈忠信之可訛居殊域而心故都兮夫孰
眀子之無他¶彼河梁之髙倡兮麗五字而為詩感杜甫
之遺言兮謂二子¶其吾師斯人不可作兮大雅其衰才
士自古而失職兮奚吾¶生之足悲¶
　　　告江神文
<pb:KR4f0025_WYG_080-18a>
年月日具官某謹以剛鬛柔毛香帛之儀致祭于大江
之神¶曰某欽承¶
上命主試江南自誓此心澄同江水惟神昭察濟以安
瀾如¶其寸衷有昧徇人賄託廢棄真才神靈有知允當
罰殛復<md:KR4f0025_SBCK_080-11b>¶命渡江甘𦵏魚腹以為後鑒謹告¶
　　　貢院誓神文¶
年月日具官某等敢告于天地神祇先師孔子之前曰
<pb:KR4f0025_WYG_080-18b>
某備¶官禁近¶
皇上拔于衆中俾典試事¶
主恩深重惟有同事一心攬真才以佐盛治¶
命下之日師友親懿一概屏絶今入棘闈用白于神如
或心¶存曖昧遏抑真才徇一人之情面受一言之賄託
通一字之¶闗節神奪其算鬼禠其魄五刑備其體三木
囊其頭刀斧分¶其尸烏鳶攫其肉矢言之出百神共聞
謹告
<pb:KR4f0025_WYG_080-19a>
　　　祭孫侍郎文¶
公之厯仕記則有史公之生平藏則有銘我姑略焉詳
公交<md:KR4f0025_SBCK_080-12a>¶情往嵗丁未我未公覿公獲我詩賓座賞擊庚戌
八月謁公¶之堂我袪公攬偕步于廊款語未已旋羅酒
漿自是過從月¶必三四公召我趨我歸公至嗟世論交
不樂草茅雖在丘園¶以位自髙誰肯忘年撝謙用勞公
以先覺自稱同學題扁見¶貽竹垞之楣我歸二載公顔
未改仰屋著書一本程朱河淮¶之議水田之利舍彼薦
<pb:KR4f0025_WYG_080-19b>
紳芻蕘是詢公學不泛攷古能鑒示¶賓琰玉僉目為劍
&KR0156;曰不然作釋圭一篇公書報我謂云可¶傳嵗且更始
祠考亭夫子執棜視壺廢徹而餔公言子去嵗¶必来助
我考之喪見星而奔公命哲嗣馳賻國門書言卧疴¶未
克躬唁期子重来慮不爾見我時臨發對書載咷朔南
攸¶隔嵗月其慆既達于京公果逝矣不覩公容覩公孫
子回憶¶公言聲悲益吞僅一人知已而又不存觴酒在
筵挺燭在几<md:KR4f0025_SBCK_080-12b>¶我涕有盡我哀何厎
<pb:KR4f0025_WYG_080-20a>
　　　祭納蘭侍衛文¶
嗚呼往嵗癸丑我客潞河君年最少登進士科伐木求
友心¶期切磋投我素書懿好實多改嵗月正積雪初霽
紃履布衣¶訪君于第君情歡劇款以酒劑命我題扇炙
硯而睇是時多¶暇暇輒填詞我按樂章綴以歌詩翦綃
補衲他人則嗤君為¶絶倒百過誦之迨我通籍簪筆
朶殿君侍羽林鮫函雉扇¶或從豫遊或陪曲宴雖則同
朝無幾相見我官既謫我性¶轉迂老雪添鬢新霜在鬚
<pb:KR4f0025_WYG_080-20b>
君見而愕謂我太臞執手相勗易¶憂以愉言不在多感
心傾耳自我交君今逾一紀領契披襟¶敷文析理若苔
在岑若蘭在沚君於儒術繁學博通文詠書¶法靡有不
工喀爾庫庫富珠哩翀暨薩都拉未知孰雄君之<md:KR4f0025_SBCK_080-13a>¶勇略
侍
帝左右騎則籋雲射必穿栁出師絶漠不憚虎口¶乃眷
帝心倚毗良厚當其奮武不知善文及為文辭不知¶能
軍允矣君子才實逸羣隨陸絳灌異於前聞和氣婉容
<pb:KR4f0025_WYG_080-21a>
承¶顔以孝友于昆弟古昔是傚謙謙者守温温者貌逆
之勿恚¶順之無傲花間草堂渌水之亭有文有史有圖
有經炎炎者¶進或鍵而扃縫掖之来君眼則青浮醪于
觚盛倉以筆夜合¶惺忪花散籖帙聨吟比調曾未旬日
詩朋尚在忽焉輟瑟&KR0156;¶尊月朔謂君尚生問疾而止入
巷心怦復者在屋升自東榮¶魂招不來躑躅屏營寢門
既哭容車將騁大泉一枚蠟燭一¶挺侑以荒辭泣下如
綆靈兮有知痛無不省嗚呼尚饗
<pb:KR4f0025_WYG_080-21b>
　　　祭劉太夫人文¶
嗚呼太君其徳斯柔色斯愉也孝以為婦而順以承夫
也以<md:KR4f0025_SBCK_080-13b>¶嚴則母慈則姑也卑尊長幼咸克有孚也樂善之
勤靡終初¶也相少保公之起家縣令而躋尚書也太君
于時挽鹿車也¶千里之行奉板輿也在汾之陽在浚之
都也錦軍之城白門¶之廨往必俱也總師于邊賛中樞
也耆徳既隆壼範益攄也¶九伐司馬五教司徒也三典
司冦進三孤也褕翟之榮錦韜¶象軸賁于閭也公沙六
<pb:KR4f0025_WYG_080-22a>
龍皆民譽也其三同懐二入翰苑女¶封夫人則鳯雛也
孫曾則百詵詵揖揖螽斯如也爰自侍郎¶公之填撫兖
青徐也河山十二極海隅也沈寃之獄減其辜¶也敝攰
之民緩其逋也災傷之地蠲其租也賑者累萬必及¶其
孥也是乃奉太君之教以成公之訏謨也葢太君之仁
匪¶特下及家人子姓而已凡賓客之至問所須也及饌
遺所無¶也貸者無不輸也恵心淑問難悉敷也嗚呼太
君貴矣富矣<md:KR4f0025_SBCK_080-14a>¶昌矣大矣夀矣康矣榮矣哀矣稽之于古
<pb:KR4f0025_WYG_080-22b>
殆莫與之符也某¶等從侍郎公遊厯下獲拜太君于堂
而忽聞長逝誠不禁涕¶泗之霑裾也牲之羭也酒之醹
也盤有果而俎有腒也跽陳¶于筵几之前念徳容之如
昨而不可覩矣為文告哀冀靈之¶式鑒而享此肴蔬也¶
　　　祭黄母周孺人文¶
嗚呼孺人嫁不必鄉里寓公是歸産不必多男有子而
才當¶其相夫子而仕也六館四門教冑子也監丞之賢
孺人為之¶耦也及其殞所天而孀也慈闈之訓兼義方
<pb:KR4f0025_WYG_080-23a>
也徴君之賢孺¶人成其名也嗟世營營聲利是求維孺
人之徳安貧勿憂餐¶以菽水不事鼎飪服以縞綈不事
玉錦古聖微言載在六經¶有圖有史百氏縱横香㕑袐
閣易散難并監丞躭讀廣為探<md:KR4f0025_SBCK_080-14b>¶篹徴君益之凡八萬巻
朝哦夜誦孺人佐之機絞之聲徹于¶書帷嵗著雍敦牂
閏月修寎我辭白門言歸柴辟徴君邂逅¶周在浚之宅
時鶴書初下有司敦迫人為君喜君蹙其額匪¶榮名是
逃念母氏兮劬勞商秋乃發達于燕郊陳情之語僅¶徹
<pb:KR4f0025_WYG_080-23b>
東曹哀訃忽至杖桐而號見星斯奔過市則哭觀者道
旁¶屏營躑躅矧在&KR0156;尊猶子情親帷堂未拜漬酒遙陳
臨風涕¶泗愧告哀之不文嗚呼尚饗¶
　
　
　
　
　曝書亭集巻八十¶
<md:KR4f0025_SBCK_081-1a>¶
<pb:KR4f0025_WYG_081-1a>
欽定四庫全¶¶¶¶¶書
　

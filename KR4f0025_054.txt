# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:12
#+PROPERTY: JUAN 54


五十四¶
　　　　　　　　　　翰林院檢討朱彞尊撰¶
　跋(十三/)¶
　　　顧長康女史箴圖跋¶
虎頭畫謝太傅謂自生人以來未有今世鮮有存者矣
康熙¶壬子春觀女史箴於江都汪氏絹雖剥落氣韻絶
倫惜止留¶其半男女老㓜共二十八人象各異迹所謂
<pb:KR4f0025_WYG_054-1b>
意存筆先畫盡¶意在者非與題識小字尤佳頗似大令
十三行出虎頭已書¶也昔王世將書畫皆居第一故語
右軍云畫吾自畫書吾自¶書而虎頭亦克兼之益信工
畫者多善書昔賢之言不吾迋¶耳因勸汪翁舍畫而雙
鈎其字勒諸石¶
　　　王維伏生圖跋<md:KR4f0025_SBCK_054-1b>¶右王維所畫伏生上有宋思陵題字庚戌十月觀於退
谷孫¶侍郎齋生濟南人也予游濟南於長白山之隂拜
<pb:KR4f0025_WYG_054-2a>
生墓見其¶祠宇庳隘至不容筵几有司牲醪嵗時之饗
或闕焉不修因¶歎世人無知重生者葢經學之不明久
矣思秦之時諸生訟¶言封禪至有坑儒之禍生為秦博
士得免其明哲有過人者¶及漢興隱士負一時之望莫
若商山四皓初未聞講習經義¶傳之弟子則其年雖八
十餘衣冠甚偉與土木何異生獨能¶於㣲言既絶之時
教學齊魯老而益勤卒傳之鼂錯斯文未¶喪天若有意
於生而錫之年者百世之後宜師其人而識其¶貎焉維
<pb:KR4f0025_WYG_054-2b>
之所畫特想像為之而已然藝事既神其精思所感¶如
或見之觀是圖者不問知其為生此思陵所以寳惜而
親¶題之也世之法書善畫多秘之内府人既未得觀間
復流傳<md:KR4f0025_SBCK_054-2a>¶於世藏之者非其人則觀者亦取非其人此書
畫之厄也是¶圖之得歸孫氏非至幸與先生今年七十
有八猶治尚書不¶輟所注禹貢洪範其發明經義甚詳
對先生之容益悟維之¶貌生能入神也同觀者譚七舎
人兄吉𤧚舟石李十九秀才¶良年武曽
<pb:KR4f0025_WYG_054-3a>
　　　再題王維伏生圖¶
是圖庚戌冬觀於北平孫侍郎蟄室因跋其尾既而歸
於棠¶村梁相國今為漫堂宋公所藏主雖三易不墮秦
㑹之賈師¶憲嚴惟中之手濟南生亦幸矣按中興館閣
續録維所畫濟¶南伏生圖曾歸秘閣儲藏故宋元以來
題跋獨少宋公定為¶真蹟知孫梁二公賞鑒略同也¶
　　　光武帝燎衣圖跋<md:KR4f0025_SBCK_054-2b>¶漢光武帝燎衣圗唐吳道子畫道子開元中嘗召入宫
<pb:KR4f0025_WYG_054-3b>
禁為¶内教博士非有詔不得畫論者謂其下筆有神然
多施之門¶版屋壁嵗久易毁至仙佛鬼怪世雖流傳又
非儒者所取故¶是圗最為難得圖之作未詳何年意開
元初明皇勤政圗治¶思古帝王肇造之艱萬幾餘暇道
子奉詔作此其後司馬承¶禎張果葉法善相繼被召而
浮屠之營建亦盛由是東都老¶子廟壁與地獄變相之
圖交出一藝之㣲亦隨世運升降可¶歎哉圖今歸程穆
倩氏穆倩得之僧漸江漸江購之歙吳氏
<pb:KR4f0025_WYG_054-4a>
　　　跋釣鼇圖¶
釣鼇圖一巻新安故家所藏籤題郭忠恕名巻中第有
水閣¶一斜百隨而無釣者之具亦無釣人觀者多未析
按晁子止¶郡齋讀書志有釣鼇圖一巻與捉臥甕人格
並列當是唐時<md:KR4f0025_SBCK_054-3a>¶酒令子止謂分四十類類各一詩今其
書不傳雖智者有所¶不知矣劉道醇稱恕先屋木樓觀
一時之絶覩其界畫洵無¶可疵圗有察司横印葢内府
物也惜其下截破碎安得好手¶李仙丹復裝之
<pb:KR4f0025_WYG_054-4b>
　　　李龍眠九歌圖巻跋¶
李伯時九歌圖用澄心堂紙作毎圖書三閭大夫辭於
後筆¶法娟妙匪特畫居絶品也題識殘闕止存年七月
望日臣李¶公麟畫十字上有宣和大小印璽巻末元人
題咏甚多康熙¶庚戌秋九月九日偕崑山顧炎武寕人
嘉定陸元輔翼王永¶年申涵光鳬孟嘉興譚吉𤧚舟石
觀於宛平孫氏研山齋¶
　　　八景圖跋
<pb:KR4f0025_WYG_054-5a>
宋度支員外郎宋迪工畫平逺山水其平生得意者為
景凡<md:KR4f0025_SBCK_054-3b>¶八今人所仿瀟湘八景是也然當時作者意取平
逺而已不¶專冩瀟湘風土迨元人形之歌咏其後自京
國以及州縣志¶靡不有八景存焉固哉世俗之可笑也
是冊不知誰氏之筆¶而意主平逺不失員外之㫖見者
勿定作瀟湘觀斯得之矣¶
　　　題李唐長夏江寺圖¶
康熙乙丑三月納蘭侍衛容若購得李唐著色山水巻
<pb:KR4f0025_WYG_054-5b>
邀予¶題籤唐字睎古河陽人宣和中曽直畫院南渡後
入臨安年¶已八十授待詔觀其畫法古雅深厚宜為思
陵所賞巷首題¶曰長夏江寺巻尾題曰李唐可比李思
訓按宋人著色山水¶多以思訓為宗葢春山薄而秋山
疎惟夏山利用丹墨思陵¶比之思訓可謂知言也已¶
　　　題楊補之墨梅<md:KR4f0025_SBCK_054-4a>¶朱三十五梅詞横枝清痩只如無但空裏疎花數㸃梅
花有¶魂二語攝之此唯逃禪楊叟能冩出若煮石山農
<pb:KR4f0025_WYG_054-6a>
興酣落筆¶便與少陵亂挿繁花照晴昊句相似愁眼雖
衝要非逃禪叟¶意中景矣嵗在丁未冬坐孫侍郎退翁
蟄室斲氷試謝道韞¶研書¶
　　　書彞齋趙氏水仙花巻¶
趙子固水仙横幅觀於北平孫侍郎硯山齋記先子恒
言世¶多贗本其真蹟有九十三莖者最佳今數之果然
侍郎所蓄¶有楊補之墨梅顧定之墨竹與是巻稱嵗寒
三友梅竹無多¶花葉而水仙獨繁然對之不異神仙氷
<pb:KR4f0025_WYG_054-6b>
雪之容正樂府詩所¶云寂寥抱冬心者也¶
　　　錢舜舉&KR3337;鼠圖跋<md:KR4f0025_SBCK_054-4b>¶天下最堪憎者莫鼠若矣畫家惟邊鸞圖石榴猴䑕易
元吉¶圖青菜䑕狼此外流傳葢寡康熙甲申暢月偶集
小滄浪亭¶西陂放鴨翁出錢舜舉&KR3337;鼠圖見示歎其工
絶翁屬書蘇和¶仲賦於後乙酉夏始以八分書而歸之
兼欲題詩其上未果也¶
　　　題趙子昻鵲華秋色圖
<pb:KR4f0025_WYG_054-7a>
鵲華秋色圖巻元貞元年呉興趙王孫罷守齊州歸為
周公¶謹作用丹墨淡著色㕘合王右丞董北苑法華不
注一峰特¶立而䧿山附之對此益信酈善長單椒秀澤
一語之善形容¶也巻有楊仲𢎞范徳機虞伯生三公跋
華亭董尚書愛而屢¶題之予嘗聞畫家論文徴仲畫謂
其原出於松雪把玩是巻¶良然康熙甲子冬觀於納蘭
侍衛容若之渌水亭¶
　　　題趙子昻水村圖<md:KR4f0025_SBCK_054-5a>¶
<pb:KR4f0025_WYG_054-7b>
趙王孫畫山水用絹素設色者多獨水村圖横幅以紙
冩之¶且用水墨洵神品也題云大徳六年十一月望日
為錢徳鈞¶作又自識云後一月徳鈞持此圖見示則已
裝成軸矣一時¶信手塗抹乃過辱珍重如此極令人慚
媿巻末題咏者四十¶八人嵗在乙丑三月納蘭容若屬
予題籤留之匝月巻還未¶幾容若奄逝真蹟不復可覩
矣水村即今之分湖明宣徳中¶析嘉興一府為縣七遂
隸嘉善後之修地志者不載此事因¶撮其大略書之
<pb:KR4f0025_WYG_054-8a>
　　　題王孤雲蒲萄庭榭小幅¶
永嘉王振鵬朋梅以畫受知元仁宗賜號孤雲處士其
界畫¶最工恒綴花籬架果於臺榭之下是幅雖小葢其
真蹟世惟¶見圖繪寳鑑稱其官漕運千户不知延祐初
曾為秘書監典<md:KR4f0025_SBCK_054-5b>¶簿也¶
　　　題江山偉觀圖¶
元㑹稽董旭遂初江山偉觀圖以金焦二山畫之紙背
題長¶歌於圗後書法亦工用董旭私印印詩之簡端遂
<pb:KR4f0025_WYG_054-8b>
初私印印¶詩之尾同時題識者三十一人憶嵗在辛巳
予留昭慶僧寺¶此巻為姚氏收藏物予愛旭長歌高聳
奔逸借抄寄顧孝廉¶俠君選入元詩今年春我宗衎齋
上舎見而不忍釋手姚氏¶之子謂曰子欲得之跋者人
各一金遂以白金二斤易之亦¶稱好事也已巻首江山
偉觀四篆字鈎畫竒古不識何人所¶書¶
　　　題元四學士畫像¶
四學士經術文章冠於元代百世而下瞻其畫像如聞
<pb:KR4f0025_WYG_054-9a>
謦咳<md:KR4f0025_SBCK_054-6a>¶矣蘇昌齡書法入妙通神品在宋仲温朱孟辯之
上跋稱悵¶然有存殁之感者至正甲午呉虞掲三公俱
逝惟歐陽原功¶卒於丁酉故云按畫家繪象存者止圖
半體没者乃寫全身¶然則歐陽原功亦殁後續繪者也
巻内有凌晏如私印晏如¶湖州人以書受知長陵官至
僉都御史是巻向藏南陽村莊¶吕氏今無䣊以授子壻
寳靈通¶
　　　書顧定之墨竹
<pb:KR4f0025_WYG_054-9b>
顧定之墨竹一本下無土石抽梢直上對之若新雨乍
洗¶娟娟媚人同時畫竹羣推吳仲圭然尺幅中交柯接
葉或失則¶繁又雜以草書題識覺少者未始不貴也定
之名安淮東人¶元統間仕為龍巖都巡轉毗陵錄判厯
泉州路判官自號石¶屋老人郯九成詩吳下幾人能畫
竹風流只數顧㕘軍心賞<md:KR4f0025_SBCK_054-6b>¶不謬矣是軸藏李太僕寫山
樓以非肉食者所好故子姓猶¶保之¶
　　　跋李紫篔畫巻
<pb:KR4f0025_WYG_054-10a>
畫家好手元時特多略見圖繪寳鑑紫篔生李弁其一
也生¶濠梁人善冩竹石兼工平逺山水斯巻送沖真觀
主蔡霞外¶而作松竹清疎峰嵐渲以焦墨澹抹蠃青作
遙山識者謂其¶原出王維也今藏孫上舎洪九家意當
日必有諸公贈言跋¶尾惜為人割去然鄭人買櫝還珠
珠固在庸何傷丁亥夏五¶日北至小長蘆朱彞尊書¶
　　　又¶
紫篔晩居澱山湖畔故吳郡尤存以仁贈以詩云積玊
<pb:KR4f0025_WYG_054-10b>
谿頭¶水拍天草堂只在澱山前雲間錢元方彦直贈以
詩云謫仙<md:KR4f0025_SBCK_054-7a>¶今住五葺西大泖當門鱸正肥其居有白雲
牕東維子賦詩¶贈之今其遺跡無存矣慈谿黄玠伯成
題其墨本竹枝云刻¶雕妙入神餘情寄乀丿殆時人重
其墨竹以之雕刻屏風云¶爾洪九方排纂書畫譜復題
此歸之俾采入巻中八十翁&KR0156;¶尊又跋¶
　　　黄子久浮嵐暖翠圖¶
順治十有七年冬十一月朔寓山隂之簞醪河飲於萊
<pb:KR4f0025_WYG_054-11a>
陽宋¶公之廨斟隗嚻宫緑瓷琖勸客蒸萊雞為饌客以
醉辭公出¶黄子久浮嵐暖翠圖示客以當解酲圖高六
尺廣三尺樹木¶之秀挺山石之詭異恍如坐我富春江
上渾忘身之在官舎¶也畫額題識子久時年八十有三
而局法嚴整神韻深厚反¶勝少壯時此全乎天者已是
日南昌王猷定於一長洲宋實<md:KR4f0025_SBCK_054-7b>¶穎既庭金壇蔣超虎臣
仁和陳晉明康侯吳江葉燮星期同¶觀秀水朱彞尊錫
鬯書
<pb:KR4f0025_WYG_054-11b>
　　　書王叔明畫舊事¶
京師故家有藏黄鶴山樵畫者俾縫人持以售諸市予
適見¶之許以錢三十緡挂於寓居之壁觀其勾皴之法
若下筆作¶草書全不修飾而結束入細華亭董尚書大
書其額云天下¶第一王叔明畫其裝䕶亦精用粉緑色
官窰軸子堅栗如玊¶留之旬日囊空羞澀終無以應俄
而棠村梁尚書以白金五¶鎰購之神物化去見之魂夢
不可弭忘也尚書以宰相歸里¶聞其身後墨寶㪚失偶
<pb:KR4f0025_WYG_054-12a>
憶舊事書之¶
　　　跋師子林書畫册¶
嵗在甲辰九月從京師入雲中同里曹公官山西按察
副使<md:KR4f0025_SBCK_054-8a>¶舍予萬物同春亭暇出徐賁幼文師子林畫册見
示師子林¶者元至正二年僧維則之門人鑿池壘石築
蘭若以居其師¶者也峰曰師子曰含暉曰吐月橋曰小
飛虹窩曰禪窩谷曰¶竹谷堂曰立雪室曰卧雲閣曰問
梅軒曰指柏池曰玊鑑井¶曰氷壺當時留題八子高啓
<pb:KR4f0025_WYG_054-12b>
季廸張適子宜王行止仲謝徽¶𤣥懿申屠衡仲權張簡
仲簡陶琛彦行僧道衍斯道而茲册¶惟斯道用小楷書
其詩諸公不與焉考師林初建朱徳潤澤¶民圖之趙元
善長倪瓉元鎮商㩁續圖之幼文寫此册在洪¶武七年
三月自言用圖冩意初不較其形似葢欲别開生面¶不
同乎朱趙倪三子爾¶
　　　書孫氏同爨㑹圖後¶
吾鄉孫簡肅公治家以嚴子弟侍立暑不去衣然其教
<pb:KR4f0025_WYG_054-13a>
初學<md:KR4f0025_SBCK_054-8b>¶飯後必散步歌詩以吟咏性情故其子六人皆善
詩家居為¶同爨㑹三日一集集必有詩列圖於前聚詩
其後裝池為巻¶孝友之語充溢丈幅之中可謂天倫樂
事矣公嘗誡諸子曰¶家人暌離必起於婦人但得兄弟
時時相聚讒何由生今裠¶屐子弟往往晝居於内兄弟
無幾相見此讒柄所由階也若¶盡如孫氏六公飲酒之
飫而不愆其儀讌集之頻而勿傷於¶侈賢子孫循而行
之雖百世可已公裔孫某出示予因跋其¶後歸之并著
<pb:KR4f0025_WYG_054-13b>
於禾録焉¶
　　　項子京畫巻跋¶
予家與項氏世為婚姻所謂天籟閣者少日屢登焉乙
酉以¶後書畫未燼者盡㪚人間近日士大夫好古其家
輒貧或旋¶購旋去之大率歸非其人矣噫非其人而厚
藏書畫之厄終<md:KR4f0025_SBCK_054-9a>¶歸於燼而已黄山程穆倩家最貧嗜古
尤癖書畫歸之幸矣¶惜乎價盈千百者力又不能購也
子京之畫世人知之者罕¶程子獨加珍惜俾予跋尾夫
<pb:KR4f0025_WYG_054-14a>
程子且然況生同里而數過其¶廬如予者邪¶
　　　題薛素素畫册¶
嘉興妓薛素素小字潤娘行五人稱其有十能詩書琴
弈簫¶而馳馬走索射彈尤絶技也予見其手冩水墨大
士甚工董¶尚書未第日授書禾中見而愛之為作小楷
心經兼題以跋¶至山水蘭竹下筆迅埽無不意態入神
聞在京師挾彈走馬¶能以兩彈丸先後發使後彈擊前
彈碎於空中又置一彈於¶地以左手持弓向後以右手
<pb:KR4f0025_WYG_054-14b>
從背上反引其弓以擊地下之¶彈百不失一嘗置彈於
小婢額上彈去而婢不知江都陸無<md:KR4f0025_SBCK_054-9b>¶從歌云酒酣請為
挾彈戲結束單衫聊一試㣲纒紅袖袒半¶韝側度雲鬟
引雙臂侍兒拈丸著髲端回身中之丸並墜言¶遲更疾
却應手欲發未停偏有致范夫人贈詩云重開别院¶貯
文君寶絡千金換翠裙非雨非雲香滿路前身應是薛
靈¶芸尋為李征蠻所嬖又嘗侍沈孝亷景倩巾櫛其畫
象傳入¶蠻洞酉陽彭宣慰深慕之費金錢無算致之不
<pb:KR4f0025_WYG_054-15a>
得也¶
　　　許旌陽移居圖跋¶
許旌陽移居圖宛平崔秀才道母所畫横幅丈餘圖中
移家¶具散走者䰅鬟臂指各異情狀怪疑皆鬼也自吳
道子朱繇¶傳地獄變相其後貎鬼子鬼母鍾馗小妹不
一其人至宋龔¶高士開專以鬼物見長觀其骨象獰劣
令人不歡茲圖為神¶仙移居故口無哆張目無很視較
開所狀略殊然先民後賢<md:KR4f0025_SBCK_054-10a>¶寄託之情一也詩言之莫赤
<pb:KR4f0025_WYG_054-15b>
匪狐莫黒匪烏高士葢有深慨¶於中寄之筆墨者崇禎
之季有鬼白晝入市用紙錢交易死¶者魂未離散叩人
門戸買棺彼時思陵命將出師輦下臣民¶無一足供驅
使者翻不若旌陽令之使鬼鬼忘其勞焉道母¶繪此得
毋寄託在是與道母初名丹晩更名子忠别字青蚓¶國
亡走入土窟中死圖今藏萊陽宋氏順治庚子冬觀
於雲¶門舟中¶
　　　題趙淑人宫門待漏圖
<pb:KR4f0025_WYG_054-16a>
右宫門待漏圖先伯祖妣趙淑人朝孝節烈皇后孝哀
悊皇¶后因而傳寫者也按命婦朝女君見於周禮其服
鞠衣㞡衣¶縁衣素紗其笄纚其屨黄漢制則服蠶衣唐
外命婦入朝或¶於光順門或於肅章門宋元節序慶賀
咸許外命婦入内明<md:KR4f0025_SBCK_054-10b>¶元旦冬至后御坤寧殿中使引命
婦各服其服行禮其後改¶於仁智殿崇禎七年三月甲
寅(二十/八日)孝節皇后生辰詔命婦¶入賀舊典久不行矣多
稱疾不至詣大内者僅五十有三人¶步入西華門拜於
<pb:KR4f0025_WYG_054-16b>
殿下懿㫖傳賜鮮果帝詰責禮部以人寡¶不成禮迨七
年十月己丑孝哀皇后生辰朝於慈寧宫步入¶東華門
就位者一百六十有八人十年三月丁夘(二十/八日)復朝中¶
宫於隆道閣仍自西華門步入就位行禮者一百八十
人嘉¶定伯周奎夫人亦與焉拜畢周夫人進宫行家人
禮后語周¶夫人曰諸命婦骨相多福薄惟朱侍郎妻容
貌莊稱象服爾¶隨賜銀豆鮮果經别殿神宗皇貴妃劉
復賜茶於思善門於¶是淑人朝女君者三矣其初先伯
<pb:KR4f0025_WYG_054-17a>
祖方任大理寺卿再入時¶遷刑部右侍郎三入轉左侍
郎既卒贈尚書十七年春京師<md:KR4f0025_SBCK_054-11a>¶陷思陵傳㫖後宫令自
裁太監王永夀奔告於帝曰懿安皇¶后業自經矣帝乃
起赴煤山殉社稷孝節皇后亦殂是嵗五¶月孝哀皇后
祔德陵孝節皇后祔思陵大書於¶
世祖章皇帝實録越二年淑人以病終將歛得手書於
臂曰¶老婦五膺封誥三朝中宫甲申之後先后賔天未
克相隨泉¶下茲含媿而死爾子孫喪務從儉毋受貴人
<pb:KR4f0025_WYG_054-17b>
之弔斯老婦之¶魂魄寧矣鄉黨傳之謂可入女誡圖今
為兄之子建子所藏¶嵗久將復裝潢彞尊乃撮其大略
書後庶子子孫孫永保而¶勿失焉¶
　
　
　
　
　曝書亭集巻五十四<md:KR4f0025_SBCK_054-11b>¶<md:KR4f0025_SBCK_055-1a>¶
<pb:KR4f0025_WYG_055-1a>
欽定四庫全書
　曝書亭集巻

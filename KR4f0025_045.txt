# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:11
#+PROPERTY: JUAN 45

<md:KR4f0025_SBCK_045-1a>¶
四十五¶
　　　　　　　　　　翰林院檢討朱彞尊撰¶
　跋(四/)¶
　　　胡氏皇王大紀跋¶
孔子序書斷自堯典始屈平之言曰䆳古之初誰傳道
之而¶譙周蘇轍撰古史梁武帝撰通史胡衛撰通史縁
起羅泌撰¶路史言之不盡出于雅馴兼不盡傳惟五峰
<pb:KR4f0025_WYG_045-1b>
胡氏所述皇王¶大紀八十卷自盤古氏迄周赧王舉二
千餘歲事廣摭史傳¶以經義貫通之庶幾擇之精而語
之詳矣近鄒平馬驌撰繹¶史疑其未見是編而體例頗
相似正可並存不廢云胡氏名¶宏字仁仲文定公安國
季子嘗謁楊中立于汴京從侯師聖¶于荆門故學有原
委書成于紹興辛酉紹定間奉朝命索是<md:KR4f0025_SBCK_045-1b>¶書漕使曽為
鏤版予所儲者明萬歴辛亥重雕本也¶
　　　書錢氏補漢兵志後
<pb:KR4f0025_WYG_045-2a>
宋懲五代之弊收天下甲兵悉萃京師名曰禁軍開寶
入籍¶十九萬三千不為不多矣至道増至三十五萬八
千天禧増¶至四十三萬一千慶歴増至八十二萬六千
治平以降迄于¶元豐稍為裁減尚六十餘萬徽宗將一
童貫而禁軍闕額二¶十四萬靖康之禍按籍止存三萬
人而已無一夫可驅之戰¶者遂以不支髙宗將一張浚
富平符離之敗棄師累十萬乃¶莫有正其罪者尚可言
兵事乎樂清錢文子見南渡兵食之¶冗濫也以漢制不
<pb:KR4f0025_WYG_045-2b>
失寓兵于農遺意而班史無志因以補之¶書僅一卷言
近而旨逺辭約而義該此非低頭拱手髙談性¶命之學
者所能括也文子字文季紹熙三年由上舍釋褐出<md:KR4f0025_SBCK_045-2a>¶身
以吏部員外郎兼國史院編修官歴宗正少卿退居白
石¶山下自號白石山人故所輯詩傳及是編皆以白石
著録不¶知者疑是姜䕫書誤矣卷首有陳元粹序後有
王大昌跋皆¶其弟子跋稱嘉定中鋟板于淮南漕廨予
所抄者虞山錢曽¶藏本也
<pb:KR4f0025_WYG_045-3a>
　　　跋後漢書¶
范氏後漢書初無表志第有十帝紀八十列傳而已故
梁剡¶令劉昭注續漢志序曰范曄良史誠跨衆氏序或
未周志遂¶全闕劉知幾曰其十志未成而死葉適云遷
固相踵作書志¶至范曄廢不復著陳振孫云曄本書未
嘗有志劉昭所注乃¶司馬彪續漢書之八志爾相傳宋
孫宣公奭判國子監校勘¶官書遂以司馬氏志入之范
氏書中然昭序有云借舊志注<md:KR4f0025_SBCK_045-2b>¶以補之則不自奭始矣
<pb:KR4f0025_WYG_045-3b>
流傳日久讀史者直以為范氏之書¶吁可怪也續漢書
已亡八志賴入范書得存今宜别為分卷¶附紀傳之後
兼以熊氏表附之則有條不紊一代之史大備¶惜乎未
有好事者為此舉也¶
　　　吳氏兩漢刊誤補遺跋¶
兩漢刊誤補遺十卷題曰河南吳仁傑撰前有曽絳序
後有¶林瀛疏章丘李氏藏書也歲在丙寅亡兒(昆田/)客
濟南借得¶之抄以奉予按唐以前讀兩漢書者第有集
<pb:KR4f0025_WYG_045-4a>
解音義而已其¶後李善作辨惑顔游秦著决疑見于新書
藝文志至于宋作刊¶誤者四家張泌余靖劉攽其一亡
其名氏矣劉氏之書因宋¶仁宗讀後漢書見墾田字皆
作懇于是使侍中傳詔中書俾¶刋正之攽為學官遂刊
其誤宋志劉氏書凡四卷趙希弁讀<md:KR4f0025_SBCK_045-3a>¶書附志云止二卷
西漢東漢各一卷當得其實今吳氏是編¶本以補劉氏
之遺而文多于劉足以徵其博洽也已仁傑字¶斗南别
號蠧隱居士本昆山人其稱河南者舉郡望而然登¶淳
<pb:KR4f0025_WYG_045-4b>
熙進士歴官國子學録所著樂舞新書鹽石新論及絳
序¶所稱漢通鑑輯編年紀傳之長而去其短者多不傳
予所見¶者古周易論易圖說離騷草木蟲魚疏及此書
焉爾¶
　　　書元趙居信蜀漢本末後¶
明乎陳壽不忘蜀漢之本心而後可更作蜀漢之史若
信都¶趙氏蜀漢本末一書其持論謂壽進曹魏于正統
抑昭烈為¶僣國視之與孫權同科是于三國志未嘗絜
<pb:KR4f0025_WYG_045-5a>
其長短測其用¶意之深徒因綱目書法而作者也試取
壽之書法一一表出¶之則不予魏以正統昭烈非僣國
蜀與孫權殊科灼然見<md:KR4f0025_SBCK_045-3b>¶矣¶
　　　唐六典跋¶
唐會要開元二十七年二月中書令張九齡等撰六典
三十¶卷成上之百官稱賀按開元十年起居舍人陸堅
被㫖修是¶書帝手寫白麻紙六條曰理曰教曰禮曰政
曰刑曰事令以¶類相從撰録以進張說知院以委徐堅
<pb:KR4f0025_WYG_045-5b>
堅思之經歲規制莫¶定蕭嵩知院又引韋述始以令式
入六司仿周禮六官之制¶沿革並入注中勅所云法以
周官作為唐典是已其後九齡¶知院事加陸善經李林
甫代九齡加苑咸集賢注記稱二十¶六年奏草上考新
舊唐書九齡以二十四年罷知政事尋謫¶荆州是進書
之日九齡久已去官矣程泰之撰雍録謂書成¶于九齡
為相之日進御當在二十四年林甫注成或在二十<md:KR4f0025_SBCK_045-4a>¶七
年其說良是今本卷首直冠林甫之名若與九齡無預
<pb:KR4f0025_WYG_045-6a>
後¶學所當考正去小人之銜名而特書文獻所上可也¶
　　　書孫氏唐史論斷後¶
唐史論斷三卷宋尚書刑部郎中充天章閣待制兼侍
讀許¶州孫甫之翰撰甫以劉昫唐書繁冗失體改用編
年法著唐¶記七十五卷沒後詔求其書留之禁中此則
其論斷也廬陵¶歐陽氏涑水司馬氏睂山蘇氏南豐曽
氏交歎美之紹興中¶曽鏤板南劒州端平間復鐫于東
陽郡今則流傳寡矣繹其¶論議覈而不苛非若尹氏胡
<pb:KR4f0025_WYG_045-6b>
氏通鑑發明讀史管見之少可¶多怪也¶
　　　唐會要跋¶
唐會要一百卷宋建隆二年宰相王溥撰進其書本于
蘇冕<md:KR4f0025_SBCK_045-4b>¶冕弟弁共纂四十卷楊紹復等續之溥集兩家書
廣為百卷¶卷中恒存蘇氏駮議太祖稱其詞簡而禮備
詔藏史閣今雕¶本罕有予購之四十年近始借抄常熟
藏書家寫本惜乎第七¶巻至第九卷失去雜以他書第十
卷亦有錯雜文字九十二¶卷闕第二翻以後九十三九
<pb:KR4f0025_WYG_045-7a>
十四二卷全闕安得收藏家有¶善本借抄成完書姑識
此以俟¶
　　　五代會要跋¶
五代會要三十卷亦建隆初王溥所進予抄自古林曹
氏康¶熙甲戌春復從商丘宋氏借觀江西舊抄本勘對
無異編中¶闕紙數翻兩本亦同也五代之亂干戈俶擾
其君臣易置若¶傳舍然未暇修其禮樂政刑然當日累
朝咸有實録可采而¶歐陽子作史僅成司天職方二考
<pb:KR4f0025_WYG_045-7b>
其餘槩置之微是書典章<md:KR4f0025_SBCK_045-5a>¶制度無足徵矣¶
　　　莆田陳氏九朝編年備要跋¶
九朝編年備要三十卷太學生莆田陳均平甫撰均丞
相俊¶卿之從孫也前有建安真徳秀長樂鄭性之知漳
州林岊及¶均自序四篇凡例一卷端平初有上言于朝
者下福州取其¶書得初品官編年自司馬公通鑑成書
即綱目改裁未見其¶當今所傳陳桱王宗沐薛應旂所
輯書類皆謬誤疎略以予¶觀平甫是書簡而有要可謂
<pb:KR4f0025_WYG_045-8a>
盡善矣而陳振孫訕之謂其去¶取無法詳略失中未免
責人己甚矣康熙乙丑觀耿都尉正¶公插架書發函讀
之不忍釋手都尉遂以贈予報以仇實父¶畫山水越二
十一年丙戌夏曝書于亭前追憶舊事識之末¶簡<md:KR4f0025_SBCK_045-5b>¶　　　睂山彭氏太平治迹統類跋¶
太平治迹統類四十卷睂山彭百川叔融撰予抄自上
元焦¶文端公家卷帙次第為裝釘者所亂傭書人不知
勘正别用¶格紙抄録以致接處文理不屬欲校定甚難
<pb:KR4f0025_WYG_045-8b>
然是書儲藏者¶寡存之笥冀與博聞者審定之¶
　　　宋學士院中興紀事本末跋¶
中興紀事本末七十六卷學士院經進始建炎元年五
月至¶紹興二十年十二月南渡君臣時政詳于徐夢莘
三朝北盟¶會編李心傳建炎以來朝野雜記兹編紀載
有出二書之外¶者可以資攷證也所載岳鄂王獄具秦
檜言飛子雲與張憲¶書不明其事體必須有韓蘄王爭
曰相公必須有三字何以¶使人甘心惟徐自明宰輔編
<pb:KR4f0025_WYG_045-9a>
年録同之今羣書皆作莫須有<md:KR4f0025_SBCK_045-6a>¶恐未若二書之得其實
也¶
　　　中興通鑑跋¶
宋中興通鑑一十五卷通直郎國史院編修官劉時舉
編史¶嵩之喪父以右相起復時舉為京學生與王元野
黄道等九¶十四人太學生黄愷伯金九萬孫翼鳳等百
四十四人武學¶生翁日善等六十七人宗學生趙子寰
等三十四人上書爭¶之是亦慷慨之士也觀者嫌其太
<pb:KR4f0025_WYG_045-9b>
略然以視王宗沐薛應旂¶所撰斯條理過之矣¶
　　　書李氏續通鑑長編後¶
睂州李文簡公續資治通鑑長編共九百八十卷舉要
六十¶八卷隆興元年知榮州先以建隆迄開寶年事一
十七卷進¶乾道四年官禮部郎乃以整齊建隆元年至
治平四年閏三<md:KR4f0025_SBCK_045-6b>¶月五朝事跡共一百八卷進淳熙元年
知瀘州又以治平後¶至靖康凡二百八十卷進淳熙九
年知遂寧府重别寫呈并¶舉要目録計一千六十三卷
<pb:KR4f0025_WYG_045-10a>
進今僅存者太祖至英宗朝一¶百七十五卷而已若神
宗朝二百二十八卷哲宗朝二百二¶十卷徽宗欽宗朝
三百二十三卷乾道中祗降祕書省依通¶鑑紙樣繕寫
一部未經鏤板遂失傳宋儒史學以文簡為第¶一蓋自
司馬君實歐陽永叔書成猶有非之者獨文簡免于¶譏
駮張敬夫比之霜松雪柏生死文字間葉正則謂春秋
之¶後纔有此書要非過論也治平以後藉有長編紀事
本末存¶略見大旨然見之者罕矣陳氏(桱/)王氏(宗沐/)薛
<pb:KR4f0025_WYG_045-10b>
氏(應旂/)目不¶覩是書輒續通鑑行世柯氏(維騏/)王氏(維/)
(儉/)之改修宋史亦¶然此猶夏蟲不可語以氷松柏之鼠
不可語以堂密之有美<md:KR4f0025_SBCK_045-7a>¶樅者也¶
　　　書宋史張浚傳後¶
徐秀才善敬可一日語予曰周公謹小人哉張魏公朱
子所¶父事何可毁也予曰三代直道之遺也宋之南渡
將帥有人¶可以戰可以守自寄閫外之權于浚喪師動
數十萬元氣重¶傷譬諸孱夫不能復起矣浚于李綱趙
<pb:KR4f0025_WYG_045-11a>
鼎輩則劾之于汪伯¶彦秦檜等則薦之尚得云好惡之
公乎至曲端之誅與檜之¶殺岳飛何以異而讀史者務
曲筆以文致端有可死之罪不¶過因浚有子講學浚死
徽國公為之作狀天下後世遂信而¶不疑爾袁中郎宿
朱仙鎮詩云祠前簫鼓賽如雲立石爭鑱¶弔古文一等
英雄含恨死幾時論定曲將軍江進之讀魏公¶傳詩云
子聖焉能蓋父凶曲端冤與岳飛同何人為立將軍<md:KR4f0025_SBCK_045-7b>¶廟
也把烏金鑄魏公可謂助我張目者也
<pb:KR4f0025_WYG_045-11b>
　　　書柯氏宋史新編後¶
宋遼金元四史惟金史差善其餘潦草牽率豈金匱石
室之¶所宜儲柯氏撰新編會宋遼金三史為一以宋為
正統遼金¶附焉升瀛國公益衞二王于帝紀以存統正
亡國諸叛臣之¶名以明倫列道學于循吏之前以尊儒
歴二十載而成書可¶謂有志之士矣先是揭陽王昂撰
宋史補台州王洙撰宋元¶史質皆略焉不詳至柯氏而
體稍備其後臨川湯顯祖義仍¶祥符王維儉損仲吉水
<pb:KR4f0025_WYG_045-12a>
劉同升孝則咸有事改修湯劉稾尚¶未定損仲宋史記
沉于汴水予從吳興潘氏鈔得僅存然三¶史取材紀傳
則有曽鞏王偁杜大圭彭百川葉隆禮宇文懋¶昭編年
則有李燾楊仲良陳均歐陽守道禮樂則有聶崇義<md:KR4f0025_SBCK_045-8a>¶歐
陽修司馬光陳祥道陳暘陸佃鄭居中張暐職官則有
孫¶逢吉陳騤徐自明許月卿輿地則有樂史王存歐陽
忞稅安¶禮王象之祝穆潘自牧志外國則有徐兢著録
則有王堯臣¶晁公武鄭樵趙希弁陳振孫類事則有徐
<pb:KR4f0025_WYG_045-12b>
夢莘孟元老李心¶傳葉紹翁呂中馬端臨趙秉善述文
則有趙汝愚呂祖謙諸¶書具在以予淺學亦曽過讀其
他宋金元人文集約存六百¶家郡縣山水志以及野史
說部又不下五百家及今改修文¶獻尚猶可徵予嘗欲
據諸書考其是非同異後定一書惜乎¶老矣未能也¶
　　　姜氏祕史跋¶
王莽之閏漢朱全忠之簒唐其罪貫盈而紀年仍書于
史燕¶王取天下于兄子非有積怨深怒乃革除建文君
<pb:KR4f0025_WYG_045-13a>
之五年毋<md:KR4f0025_SBCK_045-8b>¶亦太忍也乎紀遜國事者不啻百家大約惑
于齊東野人之¶語尤甚者從亡遺筆致身録也弋陽姜
清撰祕史稽之故牒¶以證其非幸書成于致身録未出
之前顧猶信程濟為有其¶人則亦非信史矣福藩稱制
無一善政可紀惟追贈壬午殉¶難諸臣贈官錫諡差快
人意第易名多至(闕/)十(闕/)人未免失¶之太濫然程濟史
仲彬不及焉其勝于刊勝國逸書者多也¶竊怪吾鄉姚
御史瑄坐姦黨籍産載于文皇實録而諸書無¶紀其姓
<pb:KR4f0025_WYG_045-13b>
名者又髙太常遜志棄官遁永嘉山中窮餓而卒比¶于
林右出處未詳者有間右有諡而太常無之是亦闕典
也¶已清字源甫弋陽人正徳辛未進士官考功司郎中
歴尚寶¶少卿¶
　　　孝宗大紀書後<md:KR4f0025_SBCK_045-9a>¶萬歴二十二年三月允禮部尚書南充陳公于陛之請
修國¶史閣臣議開局聚書分纂于是崇仁吳公道南立
正史議志¶之類二十有二傳之類二十有六吳公領修
<pb:KR4f0025_WYG_045-14a>
河渠志而先太¶傅文恪公分撰孝宗大紀皆附之家集
中縁陳公逝其書未¶果成也古之國史恒以本朝之人
述當代之事故文獻足徵¶光武帝紀定于永平武徳貞
觀國史成于顯慶宋于兩朝三¶朝五朝七朝四朝先後
撰述榻前論議斯時政有紀柱下見¶聞斯起居有注類
而次之謂之日歴修而成之謂之實録然¶後一代之典
則備焉明則第有實録寶訓而已建文革除景¶泰附録
何以成一代之典章善夫吳公之言曰曽南面者當¶知
<pb:KR4f0025_WYG_045-14b>
史不可滅之義曽北面者當思名必先正之文是惠代
二¶宗帝紀不可不特書也矣康熙己未史局旣開以先
公大紀<md:KR4f0025_SBCK_045-9b>¶送館幸存其副未幾雕本付搨書手不戒于火
因書以付昆¶田¶
　　　明史提綱跋¶
明史開局監修總裁諸公以建文帝本紀書法下問余
以宫¶中火帝崩對同官徐勝力固爭當從遜國羣書具
述其事遂¶仕編纂紀成諸公終未以為然也遜國羣書
<pb:KR4f0025_WYG_045-15a>
可信者絶少十¶九皆作偽無稽尤可怪者從亡隨筆之
程濟致身録之史仲¶彬欺人欺天莫此甚矣歸田後得
洧川范氏明史提綱四十¶三巻書成于萬歴戊申夏自
洪武迄隆慶其書惠宗削遜國¶二字之非可謂具良史
之識者守己中萬歴甲戌進士仕至¶陜西布政司參議
所著書尚有春秋傳二十五巻以證胡傳¶之訛史刪二
十八巻以糾綱目之失惜乎未之見也<md:KR4f0025_SBCK_045-10a>¶　
<pb:KR4f0025_WYG_045-15b>
　
　
　
　
　
　
　
　曝書亭集巻¶¶四十五

<pb:KR4f0025_WYG_046-1a>
欽定四庫全書
　¶¶¶¶¶曝書亭集卷<md:KR4f0025_SBCK_046-1a>¶四十六¶
　　　　　　　　　　翰林院檢討朱彞尊撰

# -*- mode: mandoku-view; -*-
#+TITLE: 曝書亭集
#+DATE: 2015-09-11 17:27:32.135728
#+PROPERTY: ID KR4f0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 45
#+PROPERTY: FILE SB04n0286-045曝書亭集-卷第四十五.
<pb:KR4f0025_SBCK_045-1a>¶
曝書亭集卷第四十五¶
　　　　　　　　　　　秀水　朱&KR0156;尊　錫鬯¶
　跋(四)¶
　　　胡氏皇王大紀跋¶
孔子序書斷自堯典始屈平之言曰䆳古之初誰傳道之而¶
譙周蘇轍撰古史梁武帝&KR0103;通史胡衛撰通史縁起羅泌撰¶
路史言之不盡出于雅馴兼不盡傳惟五峰胡氏所述皇王¶
大紀八十卷自盤古氏迄周赧王舉二千餘歲事廣摭史傳¶
以經義貫通之庶幾擇之精而語之詳矣近鄒平馬驌撰繹¶
史疑其未見是編而體例頗相似正可並存不廢云胡氏名¶
宏字仁仲文定公安國季子甞謁楊中立于汴京從侯師聖¶
于荆門故學有原委書成于紹興辛酉紹定間奉朝命索是¶
<pb:KR4f0025_SBCK_045-1b>¶
書漕使曽爲鏤版予所儲者明萬曆辛亥重雕本也¶
　　　書錢氏補漢兵志後¶
宋懲五代之&KR0102;收天下甲兵悉萃京師名曰禁軍開寶入籍¶
十九萬三千不爲不多矣至道増至三十五萬八千天禧増¶
至四十三萬一千慶曆増至八十二萬六千治平以降迄于¶
元豐稍爲裁減尚六十餘萬徽宗將一童貫而禁軍闕額二¶
十四萬靖康之禍按籍止存三萬人而已無一夫可驅之戰¶
者遂以不支髙宗將一張浚冨平符離之敗棄師累十萬乃¶
莫有正其罪者尚可言兵事乎樂淸錢文子見南渡兵食之¶
冗濫也以漢制不失寓兵于農遺意而班史無志因以補之¶
書僅一卷言近而旨逺辭約而義該此非低頭拱手髙談性¶
命之學者所能括也文子字文季紹熙三年由上舍釋褐岀¶
<pb:KR4f0025_SBCK_045-2a>¶
身以吏部員外郎兼&KR0038;史院編修官歷宗正少卿退居白石¶
山下自号白石山人故所輯詩傳及是編皆以白石著録不¶
知者疑是姜夔書誤矣卷首有陳元粹序後有王大昌跋皆¶
其弟子跋稱嘉定中鋟板于淮南漕&KR0351;予所抄者虞山錢曽¶
藏本也¶
　　　跋後漢書¶
范氏後漢書初無表志第有十帝紀八十列傳而已故梁剡¶
令劉昭注續漢志序曰范曄良史誠誇衆氏序㦯未周志遂¶
全闕劉知幾曰其十志未成而死葉適云遷固相踵作書志¶
至范曄廢不復著陳振孫云曄本書未嘗有志劉昭所注乃¶
司馬彪續漢書之八志爾相傳宋孫宣公奭判&KR0038;子監校勘¶
官書遂以司馬氏志入之范氏書中然昭序有云借舊志注¶
<pb:KR4f0025_SBCK_045-2b>¶
以補之則不自奭始矣流傳日久讀史者直以爲范氏之書¶
吁可怪也續漢書已亡八志賴入范書得存今宜别爲分卷¶
附紀傳之後兼以熊氏表附之則有條不紊一代之史大備¶
惜乎未有好事者爲此舉也¶
　　　呉氏兩漢刊誤補遺跋¶
兩漢刊誤補遺十卷題曰河南吳仁傑撰前有曽絳序後有¶
林瀛疏章丘李氏藏書也歲在丙寅亡兒(昆田)客濟南借得¶
之抄以奉予按唐以前讀两漢書者第有集解音義而已其¶
後李善作辨惑顏游著決疑見于新書藝文志至于宋作刊¶
誤者四家張泌余靖劉攽其一亡其名氏矣劉氏之書因宋¶
仁宗讀後漢書見墾田字皆作懇于是使侍中傳詔中書俾¶
刊正之攽爲學官遂刊其誤宋志劉氏書凡四卷趙希弁讀¶
<pb:KR4f0025_SBCK_045-3a>¶
書附志云止二卷西漢東漢各一卷當得其實今吳氏是編¶
本以補劉氏之遺而文多于劉足以徵其博洽也已仁傑字¶
斗南别号蠧隱居士本昆山人其稱河南者舉郡望而然登¶
淳熙進士歷官&KR0038;子學録所著樂舞新書鹽石新論及絳序¶
所稱漢通鑑輯編年紀傳之長而去其短者多不傳予所見¶
者古周易論易圗說離騷草木蟲魚疏及此書焉爾¶
　　　書元趙居信蜀漢本末後¶
明乎陳壽不忘蜀漢之本心而後可更作蜀漢之史若信都¶
趙氏蜀漢本末一書其持論謂壽進曹魏于正統抑昭烈爲¶
僣&KR0038;視之與孫權同科是于三&KR0038;志未甞絜其長短測其用¶
意之深徒因綱目書法而作者也試取壽之書法一一表岀¶
之則不予魏以正統昭烈非僣國蜀與孫權殊科灼然見¶
<pb:KR4f0025_SBCK_045-3b>¶
矣¶
　　　唐六典跋¶
唐㑹要開元二十七年二月中書令張九齡等撰六典三十¶
卷成上之百官稱賀按開元十年起居舍人陸堅被㫖修是¶
書帝手寫白麻紙六條曰理曰教曰禮曰政曰刑曰事令以¶
&KR0011;相從撰錄以進張說知院以委徐堅堅思之經歲規制莫¶
定蕭嵩知院又引韋述始以令式入六司仿周禮六官之制¶
&KR0403;革並入注中勅所云法以周官作爲唐典是巳其後九齡¶
知院事加陸善經李林甫代九齡加苑咸集賢注記稱二十¶
六年奏草上考新舊唐書九齡以二十四年罷知政事尋謪¶
荆州是進書之日九齡久已去官矣程泰之&KR0103;雍録謂書成¶
于九齡爲相之日進御當在二十四年林甫注成或在二十¶
<pb:KR4f0025_SBCK_045-4a>¶
七年其說良是今本卷首直冠林甫之名若與九齡無預後¶
學所當考正去小人之銜名而特書文獻所上可也¶
　　　書孫氏唐史論斷後¶
唐史論斷三卷宋尚書刑部郞中充天章閣待制兼侍讀許¶
州孫甫之翰撰甫以劉昫唐書繁冗失體改用編年法著唐¶
記七十五卷沒後詔求其書留之禁中此則其論斷也廬陵¶
歐陽氏涑水司馬氏睂山蘇氏南豐曽氏交歎美之紹興中¶
曽鏤板南劒州端平間復鐫于東陽郡今則流傳寡矣繹其¶
論議覈而不苛非若尹氏胡氏通鑑發明讀史管見之少可¶
多怪也¶
　　　唐㑹要跋¶
唐㑹要一百卷宋建隆二年宰相王溥撰進其書本于蘇冕¶
<pb:KR4f0025_SBCK_045-4b>¶
冕弟弁共纂四十卷楊紹復等續之溥集兩家書廣爲百卷¶
卷中恒存蘇氏駮議太祖稱其詞簡而禮備詔藏史閣今雕¶
本罕有予購之四十年近始借抄嘗熟錢氏寫本惜乎第七¶
卷至第九卷失去雜以他書第十卷亦有錯雜文字九十二¶
卷闕第二翻以後九十三九十四二卷全闕安得收藏家有¶
善本借抄成完書姑識此以俟¶
　　　五代㑹要跋¶
五代㑹要三十卷亦建隆初王溥所進予抄自古林曹氏康¶
熙甲戌春復從商丘宋氏借觀江西舊抄本勘對無異編中¶
闕紙數翻兩本亦同也五代之亂干戈俶擾其君臣易置若¶
傳舍然未暇修其禮樂政刑然當日累朝咸有實録可采而¶
歐陽子作史僅成司天職方二考其餘槩置之微是書典章¶
<pb:KR4f0025_SBCK_045-5a>¶
制度無足徵矣¶
　　　莆田陳氏九朝編年備要跋¶
九朝編年備要三十卷太學生莆田陳均平甫&KR0103;均丞相俊¶
卿之從孫也前有建安真德秀長樂鄭性之知漳州林岊及¶
均自序四篇凡例一卷端平初有上言于朝者下福州取其¶
書得初品官編年自司馬公通鑑成書即綱目改裁未見其¶
當今所傳陳桱王宗沐薛應旂所輯書&KR0011;皆謬誤疎略以予¶
觀平甫是書簡而有要可謂盡善矣而陳振孫訕之謂其去¶
取無法詳略失中未免責人已甚矣康熙乙丑觀耿都尉正¶
公插架書發函讀之不忍釋手都尉遂以贈予報以仇實父¶
畫山水越二十一年丙戌夏曝書于亭前追憶舊事識之末¶
簡¶
<pb:KR4f0025_SBCK_045-5b>¶
　　　睂山彭氏太平治迹統&KR0011;跋¶
太平治迹統&KR0011;四十卷睂山彭百川叔融&KR0103;予抄自上元焦¶
文端公家卷帙次第爲装釘者所亂傭書人不知勘正別用¶
格紙抄録以致接處文理不屬欲校定甚難然是書儲藏者¶
寡存之笥冀與博聞者審定之¶
　　　宋學士院中興紀事本末跋¶
中興紀事本末七十六卷學士院經進始建炎元年五月至¶
紹興二十年十二月南渡君臣時政詳于徐夢莘三朝北盟¶
㑹編李心傳建炎以來朝野雜記兹編紀載有出二書之外¶
者可以資攷證也所載岳鄂王獄具秦檜言飛子雲與張憲¶
書不明其事體必須有韓蘄王爭曰相公必須有三字何以¶
使人甘心惟徐自明&KR0535;輔編年録同之今羣書皆作莫須有¶
<pb:KR4f0025_SBCK_045-6a>¶
恐未若二書之得其實也¶
　　　中興通鑑跋¶
宋中興通鑑一十五卷通直郎&KR0038;史院編修官劉時舉編史¶
嵩之喪父以右相起復時舉爲京學生與王元野黃道等九¶
十四人太學生黄愷伯金九萬孫翼鳳等百四十四人武學¶
生翁日善等六十七人宗學生趙子寰等三十四人上書爭¶
之是亦慷&KR0099;之士也觀者嫌其太略然以視王宗沐薛應旂¶
所&KR0103;斯條理過之矣¶
　　　書李氏續通鑑長編後¶
睂州李文簡公續資治通鑑長編共九百八十卷舉要六十¶
八卷隆興元年知榮州先以建隆迄開寶年事一十七卷進¶
乾道四年官禮部郎乃以整齊建隆元年至治平四年閏三¶
<pb:KR4f0025_SBCK_045-6b>¶
月五朝事跡共一百八卷進淳熙元年知瀘州又以治平後¶
至靖康凡二百八十卷進淳熙九年知遂寧府重别寫呈并¶
舉要目録計一千六十三卷進今僅存者太祖至英宗朝一¶
百七十五卷而已若神宗朝二百二十八卷哲宗朝二百二¶
十卷徽宗欽宗朝三百二十三卷乾道中祇降祕書省依通¶
鑑紙様繕寫一部未經鏤板遂失傳宋儒史學以文簡爲第¶
一蓋自司馬君實歐陽永叔書成猶有非之者獨文簡免于¶
譏駮張敬夫比之霜松雪柏生死文字間葉正則謂春秋之¶
後纔有此書要非過論也治平以後藉有長編紀事本末存¶
略見大旨然見之者罕矣陳氏(桱)王氏(宗沐)薛氏(應旂)目不¶
覩是書輒續通鑑行丗柯氏(維騏)王氏(維儉)之改修宋史亦¶
然此猶夏蟲不可語以氷松柏之鼠不可語以堂密之有美¶
<pb:KR4f0025_SBCK_045-7a>¶
樅者也¶
　　　書宋史張浚傳後¶
徐秀才善敬可一日語予曰周公謹小人哉張魏公朱子所¶
父事何可毁也予曰三代直道之遺也宋之南渡將帥有人¶
可以戰可以守自&KR0009;閫外之權于浚喪師動數十萬元氣重¶
傷譬諸孱夫不能復起矣浚于李綱趙鼎輩則劾之于汪伯¶
彦秦檜等則薦之尚得云好惡之公乎至曲端之誅與檜之¶
殺岳飛何以異而讀史者務曲筆以文致端有可死之罪不¶
過因浚有子講學浚死徽&KR0038;公爲之作狀天下後丗遂信而¶
不疑爾&KR0061;中郞宿朱仙鎮詩云祠前簫鼓賽如雲立石爭鑱¶
弔古文一等英雄含恨死幾時論定曲將軍江進之讀魏公¶
傳詩云子聖焉能蓋父凶曲端冤與岳飛同何人爲立將軍¶
<pb:KR4f0025_SBCK_045-7b>¶
廟也把烏金鑄魏公可謂助我張目者也¶
　　　書柯氏宋史新編後¶
宋遼金元四史惟金史差善其餘潦草牽率豈金匱石室之¶
所宜儲柯氏撰新編㑹宋遼金三史爲一以宋爲正統遼金¶
附焉&KR0155;瀛國公益衛二王于帝紀以存統正亡國諸叛臣之¶
名以明倫列道學于循吏之前以尊儒歷二十載而成書可¶
謂有志之士矣先是掲陽王昂撰宋史補台州王洙&KR0103;宋元¶
史質皆略焉不詳至柯氏而體稍備其後臨川湯顯祖義仍¶
祥符王維儉損仲吉水劉同升孝則咸有事改修湯劉稾尚¶
未定損仲宋史記沉于汴水予從吳興潘氏鈔得僅存然三¶
史取材紀傳則有曽鞏王偁杜大圭彭百川葉隆禮宇文懋¶
昭編年則有李燾楊仲良陳均歐陽守道禮樂則有聶崇義¶
<pb:KR4f0025_SBCK_045-8a>¶
歐陽修司馬光陳祥道陳暘陸佃鄭居中張暐職官則有孫¶
逢吉陳騤徐自明許月卿輿地則有樂史王存歐陽忞稅安¶
禮王象之祝穆潘自牧志外國則有徐兢著録則有王堯臣¶
晁公武鄭樵趙希弁陳振孫&KR0011;事則有徐夢莘孟元老李心¶
傳葉紹翁呂中馬端臨趙秉善述文則有趙汝愚呂祖謙諸¶
書具在以予淺學亦曽過讀其他宋金元人文集約存六百¶
家郡縣山水志以及野史說部又不下五百家及今改修文¶
獻尚猶可徵予甞欲據諸書考其是非同異後定一書惜乎¶
老矣未能也¶
　　　姜氏祕史跋¶
王莽之閏漢朱全忠之&KR0434;唐其罪貫盈而紀年仍書于史燕¶
王取天下于兄子非有積怨深怒乃革除建文君之五年毋¶
<pb:KR4f0025_SBCK_045-8b>¶
亦太忍也乎紀遜國事者不啻百家大約惑于齊東野人之¶
語尤甚者從亡遺筆致身録也弋陽姜淸撰祕史稽之故牒¶
以證其非幸書成于致身録未出之前顧猶信程濟爲有其¶
人則亦非信史矣福藩稱制無一善政可紀惟追贈壬午殉¶
難諸臣贈官錫諡差快人意第易名多至■十■人未免失¶
之太濫然程濟史仲彬不及焉其勝于刊勝國逸書者多也¶
竊怪吾郷姚御史瑄坐姦黨籍産載于文皇實録而諸書無¶
紀其姓名者又髙太常遜志棄官遁永嘉山中窮餓而卒比¶
于林右出處未詳者有間右有諡而太常無之是亦闕典也¶
已清字源甫弋陽人正德辛未進士官考功司郎中歷尚寶¶
少卿¶
　　　孝宗大紀書後¶
<pb:KR4f0025_SBCK_045-9a>¶
萬曆二十二年三月允禮部尚書南充陳公于陛之請修國¶
史閣臣議開局聚書分纂于是崇仁吳公道南立正史議志¶
之&KR0011;二十有二傳之&KR0011;二十有六吴公領修河渠志而先太¶
傅文恪公分撰孝宗大紀皆附之家集中縁陳公逝其書未¶
果成也古之國史恒以本朝之人述當代之事故文獻足徵¶
光武帝紀定于永平武德貞觀國史成于顯慶宋于兩朝三¶
朝五朝七朝四朝先後&KR0103;述榻前論議斯時政有紀柱下見¶
聞斯起居有注&KR0011;而次之謂之日曆修而成之謂之實錄然¶
後一代之典則備焉明則第有實錄寶訓而已建文革除景¶
泰附錄何以成一代之典章善夫吴公之言曰曽南面者當¶
知史不可滅之義曽北面者當思名必先正之文是惠代二¶
宗帝紀不可不特書也矣康熙已未史局旣開以先公大紀¶
<pb:KR4f0025_SBCK_045-9b>¶
送館幸存其副未幾雕本付搨書手不戒于火因書以付昆¶
田¶
　　　明史提綱跋¶
明史開局監修總裁諸公以建文帝本紀書法下問余以宫¶
中火帝崩對同官徐勝力固爭當從遜國羣書具述其事遂¶
任編纂紀成諸公終未以爲然也遜國羣書可信者絶少十¶
九皆作僞無稽尤可怪者從亡隨筆之程濟致身録之史仲¶
彬欺人欺天莫此甚矣歸田後得洧川范氏明史提綱四十¶
三卷書成于萬曆戊申夏自洪武迄隆慶其書惠宗削遜國¶
二字之非可謂具良史之識者守已中萬曆甲戌進士仕至¶
陜西布政司參議所著書尚有春秋傳二十五卷以證胡傳¶
之訛史刪二十八卷以糾綱目之失惜乎未之見也¶
<pb:KR4f0025_SBCK_045-10a>¶
　　　書兩朝從信録後¶
熹宗實錄成藏皇史宬相傳順治初大學士&KR0240;州馮銓復入¶
内閣見天啓四年紀事毁已尤甚遂去其籍無完書論丗者¶
頗以兩朝從信録是徵斯編爲秀水諸生沈國元所&KR0434;乃二¶
年春㑹試天下士哲皇帝以首科特簡二輔臣爲總裁官隨¶
州何公宗彦先太傅文恪公也國元舍鄉先達不書書顧秉¶
謙果足以傳信乎¶
曝書亭集卷第四十五¶
<pb:KR4f0025_SBCK_045-10b>¶
<pb:KR4f0025_SBCK_045-10b>¶

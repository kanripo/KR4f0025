# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:10
#+PROPERTY: JUAN 34

¶
　序一¶
　　　周易義海撮要序¶
自漢以來說經者惟易義最多隋經籍志六十九部唐
志增¶至八十八部宋志則二百一十三部今之存者十
之一二而¶已唐資州李氏合三十五家易說題曰集解
<pb:KR4f0025_WYG_034-1b>
南北朝以前遺¶文墜簡藉以得見指歸宋熙寧間蜀人
房審權集鄭康成以¶下至王介甫易說百家擇取専明
人事者編成百巻曰周易¶義海至紹興中江都李衡彦
平刪其冗複益以正叔子瞻子¶發三家目為義海撮要
凡十巻而附以襍論補房氏之闕略¶焉其擇之也必精
義海失傳而是編傳後之學者所樂得而<md:KR4f0025_SBCK_034-1b>¶講習也彦平
宣和末入辟雍乾道中官秘書修撰尋除侍御¶史改起
居郎以言事去國退居崑山聚書講學世目為樂菴¶先
<pb:KR4f0025_WYG_034-2a>
生者也¶
　　　周易輯聞序¶
周易輯聞六巻宋趙汝楳撰取襍卦反對之義上下二
篇各¶一十有八卦毎六卦析為一巻附文言於乾坤釋
彖之後而¶繫辭說卦諸傳皆闕焉余既抄而藏諸笥序
之曰易之為敎¶本窮理盡性之言自周官掌之太卜簭
人而秦以其卜筮之¶書未燔迄於漢孟喜京房焦贑之
徒多藉以考驗災異而已¶鄭康成主象數王輔嗣主名
<pb:KR4f0025_WYG_034-2b>
理言數者或失之巫言理者或¶失之鑿徃徃得其偏曲
而未窮其奥賾焉考之隋經籍志說¶易凡六十九部唐
四庫書目益之凡八十八部至宋增至二<md:KR4f0025_SBCK_034-2a>¶百一十三部
而是書未與焉可謂詳矣迨後家守程朱之書¶未暇廣
究諸家之說久之本義單行并程氏傳亦輟不復觀¶況
凡有小異朱子之說為制舉所不取則見者非僅不觀
將¶唾而逺之惟恐子弟之入於目此自隋迄宋諸家之
撰述日¶至於放失無存也是書晰理而兼詳夫象數援
<pb:KR4f0025_WYG_034-3a>
据精洽足以¶益學者之神智萬厯中周藩宗正灌甫曾
雕刻行之顧流傳¶者寡惜世無有重刻之者汝楳為資
政殿大學士天水郡公¶善湘之子商恭靖王元份七世
孫善湘以儒生破李全身歴¶戎馬乃能注意經學六易
藁而授之子汝楳不以世禄自矜¶逺游閒服玩之習惟
遺編是輯又歸其善於親益以徵宋時¶經術之盛化俗
之厚而灌甫亟刻其書雖流傳已少是書實¶藉以無失
皆宗室之賢宜附著之以告後之君子讀是書者<md:KR4f0025_SBCK_034-2b>¶
<pb:KR4f0025_WYG_034-3b>
　　　易璇璣序¶
宋之南渡君臣多講易義高宗召荆門朱震論易殿中
稱㫖¶除祠部員外郎遷秘書少監賜以告詞敷及否泰
之義右相¶張浚入朝亦書否泰二卦賜焉于時浚及宰
相李綱李光沈¶該皆著易傳而林儵李授之劉翔郭伸
王義朝都潔彭與王¶大寶呉適宋大明均以易義經進
或令祕書看詳或令有司¶給札或與堂除或補上州文
學獨環溪呉氏上易璇璣三巻¶其言易自彖求之卦次
<pb:KR4f0025_WYG_034-4a>
求之象次求之爻作論二十七篇文¶辭簡奥間以韻語
行之類古繇占卓爾成一家言以書犯廟¶諱賞獨不及
嗟夫朝之一命再命奚足為儒者重輕而得之¶不得有
命焉此嚴夫子董相所以有哀時命文士不遇賦也¶呉
氏諱沆字德逺崇仁布衣其没也鄉人祀諸郡縣學<md:KR4f0025_SBCK_034-3a>¶　　　周易集說序¶
周易集說一十三巻各冠以序呉人俞琰玉吾叟所著
也叟¶于寶祐間以詞賦稱宋亡隱居不仕自號石澗道
<pb:KR4f0025_WYG_034-4b>
人又稱林¶屋洞天真逸其書草創于至元甲申斷手于
至大辛亥用力¶勤矣世之言圖書者謂馬毛之旋龜文
之坼獨叟之持論以¶尚書顧命文𢎞璧琬琰在西序大
玉夷玉天球河圖在東序¶河圖與天球並列則河圖亦
玉也玉之有文者爾崑崙産玉¶河源出崑崙故河亦有
玉洛水至今有白石洛書蓋石而白¶有文者此易家之
異聞也¶
　　　合訂大易集義粹言序
<pb:KR4f0025_WYG_034-5a>
孔子學易韋編漆書至于滅絶者三乃不以是敎其子
而與¶門弟子雅言惟詩書執禮然三經無統論之文獨
易有十翼<md:KR4f0025_SBCK_034-3b>¶則聖人之注意存焉矣自歐陽永叔謂十翼
之說不知起于¶何人于是學者不能無疑今世所傳程
正叔易傳張子厚易¶說均舍大傳不講而正叔之言曰
聖人用意深處全在繫辭¶又曰繫辭之文後人決學不
得晁子止則云子厚易解甚畧¶繫辭差詳是張程二子
咸篤信大傳者也吾友納蘭侍衛容¶若讀易渌水¶亭中
<pb:KR4f0025_WYG_034-5b>
聚易義百家插架于温陵曾氏(穜/)粹言隆山陳氏(友文/)¶
集傳精義一十八家之說有取焉合而訂之成八十巻
擇焉精¶語焉詳庶幾哉有大醇而無小疵也乎刑部尚
書崑山徐公¶嘉其志許鏤板布諸通邑大都用示學者
乍發雕而容若溘¶焉逝矣昔王輔嗣注易毎取舊解所
悟者多深斥隂陽災異¶小數曲學專明人事論者謂其
獨冠古今出荀劉馬鄭之上<md:KR4f0025_SBCK_034-4a>¶顧官止尚書郎年僅二十
四而夭說經者恒惜之容若清才¶逸辨兼工風騷樂府
<pb:KR4f0025_WYG_034-6a>
書法即其㑹粹二書不專言理變占象¶數並收補大傳
訓注之闕雖老儒亦遜焉豈意短命而終讀¶其書不禁
蘭摧而蕙歎也¶
　　　徐氏四易序¶
聖人則圖書以作易作易之後不必因圖而易始見也
新安¶朱子著易本義取河洛先後天諸圖冠諸巻首今
之學者僉¶謂舍圖書無以言易矣考先儒之論多以九
為圖十為書獨¶西山蔡氏從而反易之以為河圖之數
<pb:KR4f0025_WYG_034-6b>
十而洛書九也蔡氏¶之說稱本邵氏然邵氏之言曰圓
者河圖之數方者洛書之¶文以數之體驗之則竒為圓
而偶為方矣同州王氏臨卭張¶氏漢上朱氏咸以九為
圖十為書此邵氏之學也伊川程子<md:KR4f0025_SBCK_034-4b>¶曰九是純陽六是
純隂但取河圖見之過六則一陽生至八¶便不是純隂
是亦以九為圖矣此程氏之學也横渠張子曰¶陽極於
九隂終於十又曰十者九之偶也史繩祖闡其義蓋¶即
言九圖十書之理此張氏之學也朱子報郭沖晦書曰
<pb:KR4f0025_WYG_034-7a>
河¶圖四正四偶之位洛書四實四虚之數所以畫卦也
河圖九¶疇之象洛書五行之數所以作範也是年朱子
五十有一矣¶猶主九為河圖後與蔡氏再三徃復始從
其說迨作啓䝉又¶詳述其初說而曰安知書之不可為
圖圖之不可為書是雖¶信之而未篤矣處士徐善敬可
氏著四易一曰天易二曰羲¶易三曰商易四曰周易凡
三十巻其於圖書博采諸家之論¶而一本乎邵氏程子
張子及朱子之初說謂反之則四象五¶行之位皆若枘
<pb:KR4f0025_WYG_034-7b>
鑿之不可合從其舊則不惟位與數各當因<md:KR4f0025_SBCK_034-5a>¶以推夫三
易改演之原洪範大衍律厯運氣太一竒門之所¶自出
靡不犂然有據焉乃或疑其與朱子晩年之說不協夫¶
圖之可為書書之可為圖朱子既言之矣徐氏特因朱
子之¶說而發揮之爾亦何悖於朱子哉於是同里朱彞
尊為之序¶
　　　東萊吕氏書說序¶
東萊吕先生伯恭受學於三山林少穎少穎又東萊吕
<pb:KR4f0025_WYG_034-8a>
居仁¶之弟子也少穎所著尚書集解朱子謂洛誥以後
非其所解¶其孫石鼓書院山長畊稱坊本自麻沙初刻
繼而婺女及蜀¶中皆有之訛以傳訛訪之故家先得宇
文氏拾遺一巻後得¶建安余氏所鏤新板又得葉學録
所藏冩本再三參校自詡¶成完書矣而伯恭書說先之
秦誓費誓自流以泝其源上至¶洛誥而止殆以補林說
之所未及爾門人宗學敎授從政郎<md:KR4f0025_SBCK_034-5b>¶時瀾不知師之微
意乃取而增修之非伯恭之本懷矣趙希¶弁讀書附志
<pb:KR4f0025_WYG_034-8b>
稱是書六巻康熙壬戌予抄自無錫秦氏凡十¶巻與馬
氏經籍考同宋史志藝文云三十五巻蓋并門人增¶修
之書合著於録也序以藏之笥¶
　　　雪山王氏(質/)詩總聞序¶
雪山王氏詩總聞二十巻毎章說其大義復有聞音聞
訓聞¶章聞句聞字聞物聞用聞跡聞事聞人凡十門每
篇為總聞¶又有聞風聞雅聞頌冠于四始之首自漢以
來說詩者率依¶小序莫之敢違廢序言詩實自王氏始
<pb:KR4f0025_WYG_034-9a>
既而朱子集傳出盡¶刪詩序蓋本孟子以意逆志之㫖
而暢所欲言後之儒者咸¶宗之獨王氏之書晦而未顯
其自詡謂研精覃思幾三十年¶而呉興陳日强稱其自
成一家能寤寐詩人之意于千載上<md:KR4f0025_SBCK_034-6a>¶要之雖近穿鑿而
可以解人頤者亦多也王氏名質字景文¶汶陽人紹興
庚辰進士召試館職不就厯樞密院編修官出¶通判荆
南府不行奉祠山居有集四十巻¶
　　　聶氏三禮圖序
<pb:KR4f0025_WYG_034-9b>
六經有圖三禮尤不可少鄭康成阮諶梁正夏侯伏朗
之書¶吾不得而見之矣博采諸圖成書者洛陽聶崇義
也當周顯¶德中崇義以國子司業兼太常博士與國子
祭酒汝隂尹拙¶同寮其論祭玉援引周禮正文拙無以
難迨宋建隆初考正¶三禮圖表上于朝時拙已遷太子
詹事被詔集儒學之士重¶加參議拙多所駮正崇義復
引經釋之書成拜紫綬犀帶白¶金繒帛之賜頒其書于
學官繪圖宣聖殿後北軒之壁至道¶初舊壁崩剥命易
<pb:KR4f0025_WYG_034-10a>
以版改作論堂之上咸平中車駕幸學親<md:KR4f0025_SBCK_034-6b>¶覽觀焉斯亦
儒者稽古之榮矣乃有賈安宅等言其未見古¶器出于
臆度而陳用之撰太常禮書陸農師撰禮象皆以正¶聶
氏之失而補其闕遺有詔毁論堂畫壁然竇學士儼序
稱¶其采三禮舊圖凡得六本鑚研尋繹推較詳求原始
要終體¶本正末能事盡焉則非出于臆度者也永嘉陳
伯廣跋巻尾¶云觀其圖度未必盡如古昔苟得而考之
不猶愈于求諸野¶乎斯言得之
<pb:KR4f0025_WYG_034-10b>
　　　丘氏周禮定本序¶
考工記可補冬官之闕乎曰周官三百六十多以士為
之若¶記之所云直百工焉爾矣夫玉府有工有賈而巾
車弁師追¶師屨人之屬府史胥徒而外咸有工以執事
亦猶大府典絲¶典婦功庖人羊人馬質之各有其賈也
賈不與士齒工顧可<md:KR4f0025_SBCK_034-7a>¶充司空之官乎典絲則頒絲矣掌
皮則頒皮革矣藳人則掌¶六弓八矢四弩矣是則涷絲
者工也而頒絲外内者考工者¶也函鮑韗韋裘者工也
<pb:KR4f0025_WYG_034-11a>
以式法頒皮革者考工者也刮摩攻¶木以為弓矢者工
也而受財於職金以齎其工書其等乘其¶事試其工弩
者考工者也以是推之則記之所載三十工鄭¶氏以為
司空之官非矣新昌黄氏度作周禮說置考工記不¶解
至臨川俞氏廷椿復古編謂司空之屬分寄於五官同
安¶丘氏暢其㫖取五官所屬歸於冬官六屬適各得六
十著為¶周禮定本昔人皆言冬官闕一篇蓋讀此而宛
如全書焉繇¶漢迄唐說經者義雖紛綸徃徃存其疑而
<pb:KR4f0025_WYG_034-11b>
不改逮宋元諸君¶子生千載之後一旦釐正其文若朱
子之孝經大學蔡氏之¶武成金氏之洪範蔡氏之襍卦
傳呉氏之禮記以及俞氏丘<md:KR4f0025_SBCK_034-7b>¶氏之周禮皆自信而不惑
後學者莫敢議其非雖然無數君¶子之學識苟好竒穿
鑿則或失之僣或失之誣殆亦難乎免¶矣丘氏名葵字
吉甫隱居海嶼自號釣磯翁蓋宋人而不仕¶於元者書
成時年八十餘可謂老而篤學者也¶
　　　讀禮通考序
<pb:KR4f0025_WYG_034-12a>
禮有五喪祭重矣曲臺之記石渠之論議於喪禮尤詳
焉晉¶人崇尚莊老宜其自放禮法之外而於喪禮變除
假寧之同¶異獨齗齗辨難若杜預衛瓘袁準孔倫陳銓
劉逵賀循環濟¶蔡謨劉德明葛洪孔衍之徒均有撰述
宋齊以降言凶禮者¶不乏自唐徙五禮之名置凶禮第
五於時許敬宗李義甫上¶顯慶新禮以為凶禮非臣子
所宜言去國恤一篇自是天子¶凶禮遂闕宜栁宗元以
不學訕之也迨宋講學日繁而言禮<md:KR4f0025_SBCK_034-8a>¶者寡於凶事少專
<pb:KR4f0025_WYG_034-12b>
書朱子家禮盛行於民間而世之儒者於¶國恤不復措
意其僅存可稽者杜氏通典馬氏通考已焉嗚¶呼慎終
追逺之義輟而不講斯民德之日歸於薄矣刑部尚¶書
崑山徐公居母憂讀喪禮撰通考一書再朞而成尋於
休¶沐之暇瀏覽載籍又增益之凡一百二十巻摭采之
博而擇¶之精考据之詳而執之要此天壤間必不可少
之書也當¶
孝莊太皇太后崩公時由禮部侍郎遷都察院左都御
<pb:KR4f0025_WYG_034-13a>
史仍¶直史館自初喪及啓殯禮無纖鉅¶
天子惟公是咨公斟酌古今之宜附中使入奏悉中條
理蓋¶公於是書黙識於心宜其折衷靡不當上結¶
主知誠稽古之效矣公歸田後開雕是書彞尊因勸公
并修¶吉軍賓嘉四禮庶成完書公喜劇即編定體例分
授諸子方<md:KR4f0025_SBCK_034-8b>¶事排纂而公逝又二年先以刋完喪禮行世
彞尊夙承公命¶作序至是乃書其大畧若全書綱要公
發凡舉例已詳言之¶後之覽者可以見公用力之勤也
<pb:KR4f0025_WYG_034-13b>
已¶
　　　陸氏春秋三書序¶
唐丹陽主簿趙州啖助考春秋三傳短長撰集傳復攝
綱條¶為統例助卒其子異裒録遺稾於是門人洋州刺
史河東趙¶匡損益之而給事中陸淳師事匡纂㑹其文
為春秋集傳纂¶例十巻又撰集注春秋二十巻微㫖三
巻辨疑七巻集注自¶元已亡而纂例及辨疑微㫖三書
延祐中從集賢學士曲出¶之請鋟板江西行省魏晉以
<pb:KR4f0025_WYG_034-14a>
前說春秋者創通大義而已有¶所未通則没而不說又
或自亂其義自杜元凱以例釋左氏¶其說有正例變例
非例之分别為五體以尋經傳之微㫖言<md:KR4f0025_SBCK_034-9a>¶春秋者宗之
然猶畧而未該至三子書出例乃大備庶乎絲¶麻冠履
之不紊其有功於春秋甚大淳為韋執誼所援得侍¶講
東宫栁子厚因執弟子禮歸安朱臨序是書謂子厚文
章¶宗匠以韓退之之賢猶不肯髙以為師獨肯執弟子
禮於陸¶氏以此推陸氏之學要之子厚之師陸氏特出
<pb:KR4f0025_WYG_034-14b>
於黨人一時¶附和正未足以是為輕重也然唐人所尚
者詩賦徃徃未暇¶究明經義陸氏獨能傳習其師說通
聖人之書於後世其賢¶有過人者當其時蔡廣成以易
施士匄以詩仲子陵袁彞韋¶彤韋茝以禮强蒙以論語
皆自名其學以顯於時今其書俱¶不傳惟三子書僅存
錢唐龔主事蘅圃刻而傳之功不在曲¶出下矣¶
　　　春秋權衡序<md:KR4f0025_SBCK_034-9b>¶孔子之作春秋撥亂世反諸正其好惡一出於平而已
<pb:KR4f0025_WYG_034-15a>
非若¶後世史臣有所激於中借史以洩其忿也顧說春
秋者徃徃¶未得聖人之意煩其例苛致其文予者十一
誅譏者十九夫¶有所攘也蓋有尊也有所貶也蓋有褒
也今欲尊周而動著¶王室之非禮欲誅亂臣賊子而先
責賢者備亡不越竟即責¶以弑君不嘗藥則罪以弑父
是聖人惡惡之辭長而善善之¶辭反短比之申不害衛
鞅韓非而有甚焉者矣我故於說春¶秋者義無多取見
有刻深之文戾乎孔子之㫖未嘗不疾首¶張目焉及得
<pb:KR4f0025_WYG_034-15b>
宋劉仲原父春秋權衡讀之凡三傳有害於義¶者旁引
曲證必權其輕重而别其非是以待讀者之自悟可¶謂
善學春秋者也原三家之傳雖或未得其平由於尊聖
人¶之過求聖人之心不得遂紛綸同異者有之要其所
主皆二<md:KR4f0025_SBCK_034-10a>¶百四十年之事若胡安國之傳出言無不純理
無不正然其¶文則孔子之文其事則類指南渡君臣得
失斯蓋因述以寓¶作者矣近乃舍三傳而列之學官久
之取士者并舍經而專¶主乎傳是何異學易者之僅知
<pb:KR4f0025_WYG_034-16a>
操錢而卜也嗚呼三傳胡氏¶孰贏孰縮經與傳之孰輕
孰重安得起仲原父立而相其平¶準也與¶
　　　春秋意林序¶
徃予與高念祖同舟至天津念祖書簏中攜劉仲原父
春秋¶權衡意林凡一十九巻宋刻甚工時歲在甲辰七
月暑未退¶揮汗讀之舟中未暇抄録也既而念祖留京
師二書為有力¶者所得予在大同聞之頗以為憾越五
年潁州劉考功公㦷¶相遇濟南揖罷亟語予以獲權衡
<pb:KR4f0025_WYG_034-16b>
為喜問以意林則無之又<md:KR4f0025_SBCK_034-10b>¶五年求之清苑陳參議祺公
遂以權衡抄本貽予復從宛平¶孫侍郎耳伯所抄得意
林然後二書悉為吾有原父在當日¶聲譽與廬陵歐陽
子相上下暨弟貢父並以經術聞其說春¶秋尤長二書
之外有春秋傳一十五巻予獲之書賈舟中又¶有說例
二巻文權二卷惜乎不能盡得也予感是書自舟中¶讀
後幾不復遇求之十年乃始得焉而予之為客不自知
其¶已老矣南還之日念祖無恙尚期共讀之兼以二書
<pb:KR4f0025_WYG_034-17a>
聞之考¶功亦足以豪已乎甲寅十一月書¶
　　　涪陵崔氏春秋本例序¶
涪陵崔子方彦直自稱西疇居士嘗與蘇黄諸君子游
知滁¶州日曾子開曾為作記刻石醉翁亭側其說春秋
有經解十¶二巻本例二十巻建炎中江端友請下湖州
取所著春秋傳<md:KR4f0025_SBCK_034-11a>¶儲祕書省于是其孫若上之于朝今其
解不可得見惟本例¶獨存序之曰以例說春秋自漢儒
始曰牒例鄭衆劉寔也曰¶諡例何休也曰釋例潁容杜
<pb:KR4f0025_WYG_034-17b>
預也曰條例荀爽劉陶崔靈恩¶也曰經例方範也曰傳
例范甯也曰詭例呉略也曰略例劉¶獻之也曰通例韓
滉陸希聲胡安國畢良史也曰統例啖助¶丁副朱臨也
曰纂例陸淳李應龍戚崇僧也曰總例韋表微¶成元孫
明復周希孟葉夢得呉澂也曰凡例李瑾曾元生也¶曰
說例劉敞也曰忘例馮正符也曰演例劉熙也曰義例
趙¶瞻陳知柔也曰刋例張思伯也曰明例王晳王日休
敬鉉也¶曰新例陳德寧也曰門例王鎡王炫也曰地例
<pb:KR4f0025_WYG_034-18a>
余嚞也曰㑹¶例胡箕也曰斷例范氏也曰異同例李氏
也曰顯微例程迥¶也曰類例石公孺周敬孫也曰序例
家鉉翁也曰括例林堯<md:KR4f0025_SBCK_034-11b>¶叟也曰義例呉迂也而梁之簡
文帝齊晉安王子懋皆有例¶苑孫立節有例論張大亨
有例宗劉淵有例義刁氏有例序¶繩之以例而義益紛
綸矣彦直之論謂聖人之書編年以為¶體舉時以為名
著日月以為例春秋固有例也而日月之例¶蓋其本乃
列一十六門而皆以日月時例之亦一家之言云¶爾
<pb:KR4f0025_WYG_034-18b>
　　　春秋地名考序¶
九丘之書逸矣伯禹伯益之所名夷堅之所志周公之
所録¶其著在六經者莫若禹貢詩春秋言禹貢者則有
若摯虞之¶畿服經孟先之圖程大昌之論易祓之廣紀
言詩者則有若¶范處義王應麟之地理考言春秋者則
有若京相璠之土地¶名楊湜鄭樵之譜張洽之表外如
嚴彭祖之圖專紀盟㑹則<md:KR4f0025_SBCK_034-12a>¶圍伐滅取土地之見遺者多
矣羅泌專紀國名則郡縣之失¶載者又多矣然則說春
<pb:KR4f0025_WYG_034-19a>
秋者必兼包乎郡國土地之目而後¶可無憾焉試迹其
地名有見於經者有見於傳者有並見於¶經傳者顧其
文蔑以為昧紀以為杞滑以為郎檉以為朾偃¶以為纓
崇以為栁鐵以為粟以陸渾為賁渾以厥憗為屈銀¶以
臯鼬為浩油以祲祥為侵羊若是者不可悉數也邾也
謂¶之邾婁貫也謂之貫澤訾婁也謂之叢安甫也謂之
鞌沙也¶謂之沙澤一郕也或以為成或以謂盛一酈也
或以為犂或¶以謂麗一盂也或以為霍或以為雩一虢
<pb:KR4f0025_WYG_034-19b>
也或以為郭或以¶為漷一艾也或以為鄗或以為蒿貍
脤謂之貍軫或又曰蜃¶也蚡泉謂之濆泉或又曰賁也
郪丘謂之犀丘或又曰菑丘¶又曰師丘也其在當時傳
者已滋異同繁省之不一而況乎<md:KR4f0025_SBCK_034-12b>¶百世之下壤地之離
合名號之廢置升降乃欲通習而考證¶之刋落叢謬不
其難哉地名考一十四巻吾鄉徐處士善所¶輯予受而
讀之愛其考迹疆理多所釐正簡矣而能周博矣¶而有
要無異聚米畫地振衣而挈其領也原春秋之作孔子
<pb:KR4f0025_WYG_034-20a>
既取百二十國寶書筆削之而又述職方以輔春秋之
不及¶則學乎春秋非惟義疏序例大夫之辭公子之譜
皆宜究圖¶而土地之名補方志之疏舛尤其要焉者若
經之有緯書之¶有正必有攝也予老矣恒媿經義無所
發明序其書竊比北¶宫司馬諸子獲附見於春秋之傳
焉¶
　　　五經翼序¶
古之仕焉而已者歸敎其鄉里尊之曰先生親之曰父
<pb:KR4f0025_WYG_034-20b>
師王¶者養之則曰國老乞言合語載諸惇史授數而論
說之若傳<md:KR4f0025_SBCK_034-13a>¶記所稱老彭老聃皆殷周之國老而遲任周
任之言殆即惇¶史之文也漢之時伏勝張蒼轅固博士
江翁胡母生杜子春¶之徒多以耆耋敎授弟子蓋聖人
之道莫備乎經學者必老¶成人是師庶學有統而道有
歸然守一家之說足以自信不¶足以析疑惟衆說畢陳
紛綸之極而至一者始見故反約之¶功貴夫博學而詳
說之也吏部侍郎宛平孫先生年八十矣¶好學不倦集
<pb:KR4f0025_WYG_034-21a>
漢以來諸儒五經序義分為二十巻名曰五經¶翼給事
中餘杭嚴公鏤板行之先生凡五致書命予為序予¶惟
經學之不明非一日矣自漢迄唐各以意說散而無紀
其¶弊至於背畔貴有以約之此宋儒傳注所為作也今
則士守¶繩尺無事博稽至問以箋疏茫然自失則貴有
以廣之先生¶是書所為述也當萬厯中周藩宗正灌甫
藏書八萬餘巻至<md:KR4f0025_SBCK_034-13b>¶黄河水決遺籍盡亡初先生知祥符
縣事時從其孫永之借¶鈔諸經義後又益以秘閣流傳
<pb:KR4f0025_WYG_034-21b>
諸書故多世所未見者予不¶學未能發明五經之藴因
述先生之老而好學無媿於古之¶致仕者以為當世法
俾讀其書若見惇史且及其采輯所從¶來蓋厯數十年
而始成洵匪易矣嚴公亦與予善其勤學下¶士相等事
三老者必有五更告於先生者必及君子然則舍¶嚴公
其誰也¶
　　　授經圖序¶
六經大義至宋儒昌明之而始無遺憾學者守為章程
<pb:KR4f0025_WYG_034-22a>
宜也¶不知絶續之際漢儒為難當日秦書既焚徃聖遺
言澌滅殆¶盡幸而去古未逺間得之屋壁所藏女子所
獻老生所口述¶然而僅矣迄學者代興遐搜博考或一
人集衆是或數人成<md:KR4f0025_SBCK_034-14a>¶一經要其授受各有師承非若後
人以意見為予奪也劉歆¶遺書博士謂孝宣時廣立經
文義雖相反不嫌並設與其過¶而廢之寧過而立之㫖
哉斯言夾漈鄭氏乃云秦焚書而書¶存諸儒窮經而經
絶於是有指斥漢儒跡其同異紛紜為詆¶訶所自起豈
<pb:KR4f0025_WYG_034-22b>
知前型未墜盡信非也概疑之亦非也六經之¶義如江
河日月無所不該解之者惟其不背於經斯已爾而¶又
何同焉夾漈之言過矣授經諸圖見於章氏考索明西
亭¶宗正復加釐定并采諸儒言行列為小傳由是師友
淵源燦¶如指掌自漢以後晨星相望專家雖不逮漢儒
而亦多有纉¶承惜其未暇補入然傳注義疏序解辨問
諸條犂然各具於¶圖之左方覽者因目以求其書則得
矣是集黄徴君俞邰藏¶有善本龔主事蘅圃刋之白下
<pb:KR4f0025_WYG_034-23a>
世之師心黨同薄前賢為不<md:KR4f0025_SBCK_034-14b>¶足法者庶幾知所返也然
則漢儒洵有功於六經而為功於¶漢儒者二子又將與
西亭並傳也夫¶
　　　重刋玉篇序¶
小學之重於古久矣周官保氏掌養國子敎之六書漢
制太¶史試學童能諷書九千字以上乃得為史吏民上
書字或不¶正輒舉劾自凡將元尚滂喜諸篇均失其傳
而爰厯博學為¶閭里書師所合入之倉頡篇中許慎據
<pb:KR4f0025_WYG_034-23b>
以撰說文解字古本¶部分自一至亥者是已顧氏玉篇
本諸許氏稍有升降損益¶迨唐上元之末處士孫强稍
增多其字既而釋慧力撰象文¶道士趙利正撰解疑至
宋陳彭年呉銳丘雍輩又重修之於¶是廣益者衆而玉
篇非顧氏之舊矣予寓居呉下借得宋槧¶上元本於汲
古閣張子籲三請開雕焉棃棗之材尺幅之度<md:KR4f0025_SBCK_034-15a>¶臨橅讐
校之勤不舍晨暮并取繫傳類篇汗簡佩觿手鑑諸¶書
推源析流旁稽曲證逾年而後成書爰屬予序其本末
<pb:KR4f0025_WYG_034-24a>
以¶予思之學奚小大之殊哉毋亦論其終始焉可也講
習文字¶於始窮理盡性官治民察要其終未有不識字
而能通天地¶人之故者宋儒持論以灑掃應對進退為
小學由是說文玉¶篇皆置不問今之兔園册子專考稽
於梅氏字彚張氏正字¶通所立部屬分其所不當分合
其所必不可合而小學放絶¶焉是豈形聲文字之末與
推而至於天地人之故或窒礙而¶不能通是學者之所
深憂也孫氏玉篇雖非顧氏之舊然去¶古未逺猶愈於
<pb:KR4f0025_WYG_034-24b>
今之所行大廣益本玉篇復上元之舊而古¶之小學存
焉矣¶
　　　重刋廣韻序<md:KR4f0025_SBCK_034-15b>¶聲韻之學盛於六代周顒以天子聖哲分四聲而學者
言韻¶悉本沈約顧其書終莫有傳者今之廣韻源於陸
法言切韻¶而長孫納言為之箋注者也其後諸家各有
增加已非廣韻¶之舊然分韻二百有六部未之紊焉自
平水劉淵淳祐中始¶并為一百七韻於是合殷于文合
<pb:KR4f0025_WYG_034-25a>
隱于吻合焮于問盡乖唐¶人之官韻好異者又惑于婆
羅門書取華嚴字母三十有六¶顛倒倫次逮洪武正韻
出脣齒之不分清濁之莫辨雖以天¶子之尊行之不逺
則是非之心人皆有之矣曩崐山顧處士¶炎武校廣韻
力欲復古刋之淮隂第仍明内庫鏤板縁古本¶箋注多
寡不齊中涓取而刪之略均其字數頗失作者之㫖¶呉
下張上舍籲三有憂之訪諸琴川毛氏得宋時鋟本證
以¶藏書家所傳抄務合乎景德祥符而後已抑何其用
<pb:KR4f0025_WYG_034-25b>
力之勤<md:KR4f0025_SBCK_034-16a>¶與嗟夫韻學之不講久矣近有嶺外妄男子偽
撰沈約之書¶以眩于世信而不疑者有焉幸而廣韻僅
存則天之未喪斯¶文也吾故序之俾海内之言韻者必
以是書為準¶
　　　合刻集韻類篇序¶
六藝其五曰書書有六體比類象形謂之文形聲相益
謂之¶字聲成文謂之音保氏以書敎國子大行人屬瞽
史諭書名¶聽音聲六體形聲獨多左右下上外内審其
<pb:KR4f0025_WYG_034-26a>
形而聲從焉國¶史六書著録次于經典唐宋小學恒與
太學並設分敎弟子¶紹興中猶然淳熙以後更灑掃應
對進退之節為小學徽國¶文公别撰書一編頒諸學官
功名之士習四子書麁通一經¶足以應舉開口代堯舜
禹湯文武周公孔孟之言朝士取其¶辭為諸生法式古
文竒字安所用之昌黎韓子有云凡為文<md:KR4f0025_SBCK_034-16b>¶辭宜略識字
江都李氏亦云人讀書須是識字其亦不得已¶而言之
也與今夫聲音文字之學講之正非易易已五方之¶民
<pb:KR4f0025_WYG_034-26b>
風土各異發于聲不能無偏輕土多利重土多濁北人
詆¶南為鴃舌南人詆北為荒傖北人不識盱眙南人不
識盩厔¶此限于方隅者也楚騷之音殊于風雅漢魏之
音異于屈宋¶此易于時代者也書文既同而音之不一
者統歸于一斯聲¶音文字必相輔以行而義始備也¶
聖天子文軌之盛包海内外野無遺賢終始典學香㕑
中簿¶之藏分授詞臣編摹㑹粹而通政司使巡視兩淮
鹽課監察¶御史曹公奉
<pb:KR4f0025_WYG_034-27a>
命編孴全唐詩厯五年所較舊本廣益三百餘篇鋟諸
棗木¶用呈<md:KR4f0025_SBCK_034-17a>¶乙覽復念詩之醇疵一本乎韻韻之乖合原于六書既
鋟玉¶篇廣韻又求集韻類篇善本讐勘雕印以行學詩
者得而誦¶習之既免四羊三豕之失而音無奪倫紐分
畛域注相引證¶庶乎取諸左右逢源矣夫¶
　　　字鑑序¶
元至治間長洲李世英伯英受其父梅軒處士之㫖以
<pb:KR4f0025_WYG_034-27b>
六書¶假借難明于是就典籍中字同音異者正其字畫
溯其原委¶緝類韻一書凡三十巻其從子文仲復緝字
鑑五巻仍依韻¶編之予抄自古林曹氏嗟夫字學之不
講久矣舉凡說文玉¶篇佩觿類篇諸書俱束之高閣習
舉子業者專以梅氏之字¶彚張氏之正字通奉為兔園
册飲流而忘其源齊其末而不¶揣夫本乖謬有難畢舉
也已李氏之學逺引說文證以後代<md:KR4f0025_SBCK_034-17b>¶諸家之說其亦所
謂元元本本者與遼金元字襍以國書字¶體轉益茫昧
<pb:KR4f0025_WYG_034-28a>
其詩詞落韻有出于二百六部之外者兹編所¶道者古
信可傳也¶
　
　
　
　
　
　
<pb:KR4f0025_WYG_034-28b>
　
　
　
　
　
　
　
　曝書亭集巻三十四¶
<md:KR4f0025_SBCK_035-1a>¶
<pb:KR4f0025_WYG_035-1a>
欽定四庫全書
　曝書亭集巻三十五¶
　　　　　　　　　　翰林院檢討朱彞尊撰¶
　序¶(二/)

# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:13
#+PROPERTY: JUAN 57


五十七¶
　　　　　　　　　翰林院檢討朱&KR0156;尊撰¶
　考¶
　　　孔子門人考¶
成回¶
　劉向曰成回學于子路¶
楚馯臂子弓(或作/𢎞)
<pb:KR4f0025_WYG_057-1b>
　司馬遷曰孔子傳易于商瞿瞿傳楚人馯臂子𢎞¶
　應劭曰子弓是子夏門人¶
　韓子曰荀卿之書語聖人必曰孔子子弓子弓之事
　業不¶傳惟太史公書弟子傳有姓名曰馯臂子弓¶
　呉萊曰荀卿所重仲尼子弓子弓未審何人韓子曰
　仲尼<md:KR4f0025_SBCK_057-1b>¶弟子有馯臂子弓漢儒林傳商瞿授易仲尼瞿
　傳魯橋庇¶子庸子庸傳江東馯臂子弓子弓與仲尼
　不同時又行事¶無大卓卓不足以配孔子邢昺論語
<pb:KR4f0025_WYG_057-2a>
　疏引王弼說逸民朱¶張字子弓然弼說又不見有他
　據也要之孔子嘗稱冉雍¶可使南面且在徳行之科
　雍字仲弓盖與子弓同是一人¶如季路又稱子路然
　也將荀卿之學實出于子弓之門人¶故尊其師之所
　自出與聖人同列¶
　按子庸傳易于子弓弓或作𢎞呉氏欲更作雍未免
　失之¶鑿矣¶
魯橋庇子庸
<pb:KR4f0025_WYG_057-2b>
　班固曰商瞿受易孔子以授魯橋庇子庸¶
　司馬貞曰橋庇世本作蟜疵字子肩魯莊公族<md:KR4f0025_SBCK_057-2a>¶　按子木傳易史記謂子𢎞授子庸漢書漢紀釋文謂
　子庸¶授子弓所載互異今並存之¶
魏文侯教¶
　司馬遷曰文侯受子夏經藝¶
　徐廣曰名都世本曰斯也¶
　鮑彪曰桓子之孫
<pb:KR4f0025_WYG_057-3a>
　呉師道曰名勘¶
　按文侯受經藝于子夏撰有孝經傳蔡邕明堂論引
　其文¶曰大學者中學明堂之位也又賈思勰齊民要
　術耕田篇¶引其文曰民春以力耕夏以鏹耘秋以收
　斂當是孝經用¶天之道分地之利注也¶
晉段干木<md:KR4f0025_SBCK_057-2b>¶　吕不韋曰段干木晉國之大駔也學于子夏為天下
　名士¶顯人以終其夀
<pb:KR4f0025_WYG_057-3b>
　羅泌曰段干氏初邑段後邑千因邑為氏魏世家有
　段干¶子田世家有段干朋而風俗通氏姓注乃以為
　姓段名干¶木盖以吕氏春秋干木光于徳與魏都賦
　干木之徳之言¶誤之唐百官表遂謂封段而為干木
　大夫疎矣幽通賦云¶木偃息以藩魏干木豈其名哉¶
田無擇子方¶
　李頤曰魏文侯師也名無擇¶
　韓子曰子夏之學其後有田子方子方之後流而為
<pb:KR4f0025_WYG_057-4a>
　莊周<md:KR4f0025_SBCK_057-3a>¶故周之書喜稱子方之為人¶
齊髙行子¶
　趙岐曰髙子齊人¶
　徐整曰子夏授詩于髙行子¶
　王應麟曰髙行子即詩序及孟子所謂髙子也¶
曾申子西¶
　劉向曰左丘明授春秋于曽申¶
　趙岐曰曽西曽子之孫
<pb:KR4f0025_WYG_057-4b>
　陸徳明曰曽參之子受詩于子夏¶
　王應麟曰曽西趙岐注以為曽子之孫集注因之經
　典序¶錄曽申字子西曽參之子子夏以詩傳曽申左
　丘明作傳¶以授曽申曽西之學于此可攷楚鬭宜申
　公子申皆字子<md:KR4f0025_SBCK_057-3b>¶西則曽西之為曽申無疑¶
　按史記呉起事曽子其母死不歸曽子薄之而與起
　絶所¶云曽子疑是曽申¶
齊公羊髙宋贈臨淄伯
<pb:KR4f0025_WYG_057-5a>
　戴宏論春秋曰子夏傳與公羊髙¶
　荀崧曰公羊親受子夏¶
　梁武帝曰公羊禀西河之學¶
　孔穎達曰孔子授春秋于卜商商授弟子公羊髙穀
　梁赤¶各為之傳¶
　呉兢曰公羊髙乃子夏弟子¶
魯穀梁赤宋贈龔丘伯改贈睢陽伯¶
　應劭曰穀梁子名赤子夏弟子<md:KR4f0025_SBCK_057-4a>¶
<pb:KR4f0025_WYG_057-5b>
　楊士勛曰穀梁子名俶字元始¶
　顔師古曰穀梁子名喜受經于子夏¶
　按羅長源撰路史炎帝之後不言有公羊穀梁氏羅
　子蒼¶識遺云公羊穀梁自髙赤作傳外更不見有此
　姓萬見春¶謂皆姜字切韻脚疑為姜姓假託然自髙
　傳子平平傳子¶地地傳子敢敢傳子夀見于戴宏所
　記而班氏古今人表¶載有二子居第四等計劉氏宋
　氏亦必載之未必假¶托也
<pb:KR4f0025_WYG_057-6a>
　又按春秋為孔子所作則說春秋者必係孔氏門人
　若公¶羊傳所稱沈子司馬子女子北宫子曽子髙子
　穀梁傳所¶稱尸子沈子皆是己子言之春秋屬商其
　皆子夏之徒與¶
魯孔伋子思宋崇寧初贈沂水侯咸淳中加贈沂國公<md:KR4f0025_SBCK_057-4b>¶　孔鮒曰子思受業于曽子¶
　韓子曰子思之學盖出曽子¶
　按班氏古今人表子思居第二等
<pb:KR4f0025_WYG_057-6b>
樂正子春¶
　鄭康成曰曽子弟子¶
魯檀弓¶
　陸徳明曰檀弓魯人善于禮¶
　胡寅曰檀弓曽子門人纂修論語¶
沈猶行¶
　趙岐曰曽子弟子¶
　按廣韻注沈直深切漢複姓魯有沈猶氏常朝飲其
<pb:KR4f0025_WYG_057-7a>
　羊不¶當從上聲讀<md:KR4f0025_SBCK_057-5a>¶陽膚¶
　包咸曰陽膚曽子弟子¶
公明髙¶
　趙岐曰公明髙曽子弟子¶
公明宣¶
　劉向曰公明宣學於曽子¶
單居離
<pb:KR4f0025_WYG_057-7b>
　大戴禮記注曰單居離曽子弟子¶
公明儀¶
　孔穎達曰子張之喪公明儀為志焉公明儀是其弟
　子儀¶又為曽子弟子故祭義云公明儀間于曽子曰
　夫子可以¶為孝乎是也<md:KR4f0025_SBCK_057-5b>¶子襄¶
　趙岐曰曽子弟子¶
公孫尼子
<pb:KR4f0025_WYG_057-8a>
　按漢書藝文志儒家有公孫尼子二十八篇雜家有
　公孫¶尼一篇顔師古注云七十子之弟子隋經籍志
　唐藝文志¶均載公孫尼子一巻注云似孔子弟子沈
　約謂樂記取公¶孫尼子劉瓛謂緇衣公孫尼子所作
　今從顔氏定為孔子¶門人¶
世碩¶
　按漢志世子二十一篇列在儒家者流王充論衡本
　性篇¶周人世碩以為人性有善有惡在所養焉故作
<pb:KR4f0025_WYG_057-8b>
　養書一篇¶宓子賤漆雕開公孫尼子之徒亦論性情
　與世子相出入<md:KR4f0025_SBCK_057-6a>¶志所載宓子十六篇漆雕子十三篇
　皆宗師仲尼以重其¶言者也顔師古曰世子陳人七
　十子之弟子¶
景子¶
　按漢藝文志景子三篇顔師古云説宓子語似其弟
　子¶
王史氏
<pb:KR4f0025_WYG_057-9a>
　漢志王史氏二十一篇¶
　劉向曰六國時人¶
　顔師古曰七十子後學者¶
李克¶
　漢藝文志李克七篇¶
　顔師古曰子夏弟子為魏文侯相¶
芊嬰<md:KR4f0025_SBCK_057-6b>¶　漢志十八篇
<pb:KR4f0025_WYG_057-9b>
　顔師古曰齊人七十子之後¶
公孫段¶
　韓非曰孔子之後儒分為八有子張氏子思氏顔氏
　孟氏¶漆雕氏仲良氏公孫氏樂正氏之儒¶
　陶潛曰顔氏傳詩為道為諷諫之儒孟氏傳書為道
　¶為疎通致逺之儒漆雕氏傳禮為道為恭儉莊敬之
　儒仲良¶氏傳樂為道以和隂陽為移風易俗之儒樂
　正氏傳春秋¶為道為屬辭比事之儒公孫氏傳易為
<pb:KR4f0025_WYG_057-10a>
　道為潔静精微之¶儒¶
　按儒分為八其一公孫氏傳易者也羣輔錄有明徵
　而未¶詳其名攷晉書太康二年汲郡人不凖發魏王
　冡得竹書<md:KR4f0025_SBCK_057-7a>¶易五篇公孫段與邵陟論易二篇此則公
　孫氏之易矣或¶疑公孫氏為龍龍字子石雖在七十
　子之列不聞傳易若¶趙人名龍者字子秉故莊子謂
　惠子曰儒墨楊秉四與夫¶子為五果孰是邪所云秉
　者龍也詭辭數萬騁堅白異同¶之辯初非孔氏弟子
<pb:KR4f0025_WYG_057-10b>
　小司馬史記索隠誤認為一人今考¶定傳易者為公
　孫段若鄭大夫字伯石者又一人也¶
縣亶父(亶索隠作豐家語無/父字依廣韻注添)子象¶
　王應麟曰縣豐唐宋封爵皆不及禮記檀弓有縣子
　豈其¶人與¶
　按子象為孔子門人見廣韻注此唐宋封爵未之及
　云¶
公休哀
<pb:KR4f0025_WYG_057-11a>
公祈哀<md:KR4f0025_SBCK_057-7b>¶　廣韻注孔子門人有公休哀公祈哀¶
　按公祈哀疑即公晳哀以晳作祈形相類而譌也然
　廣韻¶注既列孔子弟子公晳哀于前又列孔子門人
　公祈哀于¶後則别是一人未可臆決也¶
盆成括¶
　按晏子春秋景公宿于路寢之宫夜分聞西方有男
　子哭¶者公悲之明日朝問于晏子晏子對曰西郭徒
<pb:KR4f0025_WYG_057-11b>
　居布衣之¶士盆成适也父之孝子兄之順弟也又嘗
　為孔子門人今¶其母不幸而死袝柩未𦵏家貧身老
　子&KR3324;恐力不能合袝¶是以悲也公曰子為寡人弔之
　嬰往弔咎公不辱臨公使¶男子袒免女子髮笄開凶
　門而迎适則适乃與景公同時¶不當與孟子弟子之
　列宋配祀孟子追贈萊陽伯孫宣公<md:KR4f0025_SBCK_057-8a>¶言括嘗欲學于
　孟子亦疑辭也¶
　歐陽子有言受業者為弟子受業于弟子者為門人
<pb:KR4f0025_WYG_057-12a>
　試稽¶之論語所云門人皆其受業于弟子者也顔淵
　死門人厚𦵏¶之此顔子之弟子也子出門人問此曽子
　之弟子也子疾¶病子路使門人為臣又門人不敬子
　路此子路之弟子也¶子夏之門人問交于子張此子
　夏之弟子也孟子云門人¶治任將歸入揖于子貢此
　子貢之弟子也觀洪氏隸釋隸¶續所載東漢諸碑有
　弟子復有門生門人弟子固有别矣¶若夫弟子之子
　分比于門人子淵子輿本門人也而列于¶弟子他如
<pb:KR4f0025_WYG_057-12b>
　季路之子子崔子輿之子元及華子游之子言¶思子
　張之子申詳及齊有芉嬰著芉子十八篇亦七十子¶
　之後雖未詳其所師要當互學于七十子者也<md:KR4f0025_SBCK_057-8b>¶　又按孔子門人古今人表居第三等者樂正子春段
　干木¶田子方第四等者公羊子穀梁子公明髙第五
　等者陽膚¶第六等者檀弓而子張之子申詳亦置第
　三等¶
　　　孟子弟子考
<pb:KR4f0025_WYG_057-13a>
樂正子克宋政和中贈利國侯¶
　趙岐曰孟子弟子為魯臣¶
萬子章宋贈博興伯¶
　趙岐曰孟子弟子¶
公孫子丑宋贈夀光伯¶
　趙岐曰孟子弟子¶
浩生(亦作/告)子不害宋贈東阿伯¶
　趙岐曰齊人<md:KR4f0025_SBCK_057-9a>¶
<pb:KR4f0025_WYG_057-13b>
孟仲子宋贈新蔡伯¶
　趙岐曰孟仲子孟子之從昆弟從學于孟子者也¶
陳子臻宋贈蓬萊伯¶
　趙岐曰孟子弟子¶
充子虞宋贈昌樂伯¶
　趙岐曰孟子弟子¶
屋廬子連宋贈奉符伯¶
　趙岐曰孟子弟子
<pb:KR4f0025_WYG_057-14a>
徐子辟宋贈仙源伯¶
　趙岐曰孟子弟子¶
陳子代宋贈沂水伯¶
　趙岐曰孟子弟子<md:KR4f0025_SBCK_057-9b>¶彭子更宋贈雷澤伯¶
　趙岐曰孟子弟子¶
公都子宋贈平隂伯¶
　趙岐曰孟子弟子
<pb:KR4f0025_WYG_057-14b>
咸丘子䝉宋贈湏城伯¶
　趙岐曰孟子弟子¶
髙子宋贈泗水伯¶
　趙岐曰髙子齊人嘗學于孟子¶
桃子應宋贈膠水伯¶
　趙岐曰孟子弟子¶
盆成子括宋贈萊陽伯¶
　孫奭曰盆成括嘗學于孟子<md:KR4f0025_SBCK_057-10a>¶
<pb:KR4f0025_WYG_057-15a>
滕子更¶
　趙岐曰滕更滕君之弟來學于孟子¶
　呉萊曰孟子學出于曽子子思荀卿猶從而譏曰世
　俗之¶溝愚瞀儒嚾嚾然略法先王案往舊造說而不
　知其統我¶則異焉治則法後王而已矣所謂溝愚瞀
　儒正指萬章公¶孫丑之徒也荀卿在戰國号稱大儒
　猶同門異户如此¶
　顧炎武曰史記索隠以萬章公明髙等並孟子之門
<pb:KR4f0025_WYG_057-15b>
　人廣¶韻注又云離婁門人不知其何所本元呉萊著
　孟子弟子¶列傳惜乎今不傳也¶
　按趙岐注孟子以季孫子叔二子為孟子弟子季孫
　知孟¶子意不欲而心欲使孟子就之故曰異哉弟子
　之所聞也¶子叔心疑惑之亦以為可就之矣孫宣公
　奭猶因其說故<md:KR4f0025_SBCK_057-10b>¶政和五年從太常議贈季孫豐城伯
　子叔乗陽伯自朱子¶集注出乃始非之世莫有從趙
　氏之説者矣呉立夫氏撰¶孟子弟子列傳書雖不傳
<pb:KR4f0025_WYG_057-16a>
　序稱一十九人則未嘗依朱子¶去季孫子叔二人益
　以滕更適合十九人之數考盡心篇¶公都子曰滕更
　之在門也趙岐注滕更滕君之弟來學于¶孟子也其
　為弟子甚明不知宋太常之議何獨贈爵不及¶有不
　可解者至于史記索隠以公明髙為孟子弟子而廣¶
　韻注謂離婁為孟子門人無稽之言君子不信又廣
　韻注¶詮丘字引孟子齊有曼丘不擇今七篇無其文
　弟子與其¶不謂之弟子與吾不得而知之矣
<pb:KR4f0025_WYG_057-16b>
　又按班氏古今人表孟子居第二等其弟子公孫丑
　居第¶三等萬章樂正子告子髙子居第四等徐子居
　第五等餘<md:KR4f0025_SBCK_057-11a>¶不與焉¶
　
　
　
　
　曝書亭集巻五十七<md:KR4f0025_SBCK_057-11b>¶<md:KR4f0025_SBCK_058-1a>¶
<pb:KR4f0025_WYG_058-1a>
欽定四庫全書
　曝書亭集巻

# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:11
#+PROPERTY: JUAN 44

¶
　跋(三/)¶
　　　書周髀後¶
班固志藝文周髀不著于録商髙姓名古今人表無聞
焉然¶蔡邕謂其術數具存考驗天狀多所違失則漢季
已有其書¶隋經籍志載周髀一卷趙嬰注又注一卷甄
<pb:KR4f0025_WYG_044-1b>
鸞重述又圖一¶卷唐志益以李淳風注釋一卷崇文院
緫目中興館閣書目¶均有之宋志又益李籍音義一卷
而釐周髀作二卷此今本¶流傳惟音義别為一卷其餘
悉合為一矣髙之言曰笠以寫¶天青黒為表丹黄為裏
而陳子之告榮方曰天象蓋笠地法¶覆槃主蓋天之說
者也隋唐志均書趙嬰注而今本卷首題<md:KR4f0025_SBCK_044-1b>¶趙君卿字宋
嘉定中知汀州軍州兼管内勸農事括蒼鮑澣¶之作序
疑唐以前有趙嬰之注而本朝則有趙爽之本君卿¶其
<pb:KR4f0025_WYG_044-2a>
字也又疑趙嬰趙爽止是一人今觀君卿注每自稱其
名¶曰爽殆非隋唐志之舊注矣鸞北周司隸校尉淳風
唐太史¶令籍宋承務郎祕書省鈎考算經文字¶
　　　靈臺祕苑跋¶
靈臺祕苑本北周明帝詔太史中大夫新野庾季才叔
奕撰¶書成凡一百二十卷隋志一百十五卷今止存十
五卷本目¶録後有編修官司天監于大吉中官正權判
司天監丁洵同¶看詳官奉議郎輕車都尉歐陽發看詳
<pb:KR4f0025_WYG_044-2b>
官翰林學士承議郎¶提舉司天監公事上騎都尉劇縣
開國男王安禮姓名蓋宋¶自太平興國而後私習天文
者有厲禁天文推測之術不欲<md:KR4f0025_SBCK_044-2a>¶使民知之季才完書必
多奥義諸人奉勅芟削而僅摘其十¶一若作酒醴去其
漿而糟醨在矣¶
　　　乙巳占跋¶
乙巳占七卷唐太史令李淳風撰唐志作十二卷陳氏
書録¶解題作十卷則予家所藏非完書矣星野之說以
<pb:KR4f0025_WYG_044-3a>
在天二十¶八宿分十二次在地十二辰配十二國由是
九州各有分星¶言天者尚之而是書兼引詩推度災𨚍
鄘等十三國各有天¶宿又引洛書凡禹貢諸山以岍為
角以岐為亢以荆山為氐¶壺口為房雷首為心太岳為
尾砥柱為箕析城為斗王屋為¶牛太行為須女恒山為
虛碣石為危西傾為室朱圉為壁鳥¶䑕為奎太華為婁
熊耳為胃外方為昴桐柏為畢陪尾為觜¶嶓冢為參荆
山為井内方為鬼大别為柳岷山為星衡山為<md:KR4f0025_SBCK_044-2b>¶張九江
<pb:KR4f0025_WYG_044-3b>
為翼敷淺原為軫其義不見于歴代國史天文志亦¶足
以廣異聞書以示門弟子¶
　　　天文鬼料竅跋¶
言天文者有鬼料竅一冊繪昏旦中星為圖述躔次于
後相¶其書名有類乎毖緯而無瑰異怪奇之說昔者巫
咸以黄燕¶紀星甘徳以黒燕紀星石申以赤燕紀星參
差莫準得此約¶而能該不難羅二十八宿于心胷矣¶
　　　書宋寶祐會天厯後
<pb:KR4f0025_WYG_044-4a>
右宋寶祐四年㑹天歴保章正荆執禮譚玉靈臺郎楊
旂相¶師堯判太史局提㸃厯書鄧宗文等算造具注頒
行是歲在¶丙辰元日立春田家諺所云百年罕遇者也
按會天厯初名¶顯天淳祐十二年太府寺丞張湜祕書
省檢閲林光世同師<md:KR4f0025_SBCK_044-3a>¶堯玉等推算略見于宋史律歴志
既而寶祐改元定名曰會¶天於是尤學士焴被命作序
原授時之典歲頒歴于萬國鏤¶板印行莫可數計然歲
既更無復存焉者馬氏經籍志載金¶人大明歴正以其
<pb:KR4f0025_WYG_044-4b>
不易得也是本為崑山徐閣老公肅甫所¶藏予假之編
修道積録其副按南渡以後自綂元至會天歴¶名凡七
改惟㑹天史稱闕其法試繇丙辰一嵗推之歴家可¶忖
測而得其故已¶
　　　太平寰宇記跋¶
太平寰宇記二百卷目録二卷宋朝奉郎太常博士樂
史撰¶康熙癸亥抄自濟南王祭酒池北書庫闕七十餘
卷後二年¶復借崑山徐學士傳是樓本繕寫補之尚闕
<pb:KR4f0025_WYG_044-5a>
河南道第四巻¶江南西道第十一至十七卷聞黄岡王
少詹購得上元焦氏<md:KR4f0025_SBCK_044-3b>¶所藏足本及詢之則巻數殘闕同
焉是編稽之國史多有不¶合殆取諸稗官小說者居多
不若九域志輿地記之簡而有¶要也¶
　　　宋本輿地廣記跋¶
亡友仁和呉志伊以經史教授鄉里束修所入就市閱
書善¶價購而藏之歐陽忞輿地廣記其一也志伊既卒
于官書多¶㪚失是書偶歸予插架顧闕首二卷徐尚書
<pb:KR4f0025_WYG_044-5b>
緫裁一統志請¶權發文淵閣故書以資考驗是編首二
卷存焉予亟傳寫遂¶成完書重是亡友物不輕假人每
一展讀尚如手新觸也忞¶為廬陵族孫書成于政和中
先之以禹貢九州而秦而漢而¶三國而晉而唐而五代
首舉其大綱序之曰以今之州縣而¶求于漢則為郡以
漢之郡縣而求于三代則為州三代之九<md:KR4f0025_SBCK_044-4a>¶州散而為漢
之六十餘郡漢之六十餘郡分而為今之三百¶餘州雖
其間或離或合不可討究而吾胸中蓋已了然矣故¶其
<pb:KR4f0025_WYG_044-6a>
沿革有條有理勝于樂史太平寰宇記實多後此志輿
地¶者中原不入職方殘山剰水僅述偏安州郡至于元
始修大¶一統志而其書罕傳益以徵是編之當寶惜也¶
　　　桂林風土記跋¶
桂林風土記唐光化二年融州刺史莫休符撰新唐書
藝文¶志作三巻今祗存一卷閩謝在杭小草齋所録舊
藏徐惟起¶家卷尾稱獲諸錢塘沈氏是洪武十五年抄
傳雖非足本中¶載張固盧順之張叢元晦路單韋瓘歐
<pb:KR4f0025_WYG_044-6b>
陽臏李渤諸人詩采¶唐音者均未著于録洽聞之君子
亟當發其幽光者也¶
　　　續錦里耆舊傳跋<md:KR4f0025_SBCK_044-4b>¶予年來思注歐陽子五代史記求野史于蜀若毛文錫
前蜀¶記事二卷董淳後蜀記事三卷李昊蜀書二十卷
張&KR1207;錦里¶耆舊傳一卷俱佚不傳僅存者張唐英蜀檮
杌十卷今止二¶卷若勾延慶續錦里耆舊傳三卷恐亦
非完書也延慶字昌¶裔成都人官應靈縣令書成于開
<pb:KR4f0025_WYG_044-7a>
寶二年起咸通九年迄乾¶徳三年一名成都理亂記卷
中載李昊降表及從降三十二¶人入除目者二十六人
李順王均劉旰作亂亦略載之可以¶資采獲者惜太常
博士張約序已亡之矣¶
　　　書夢華録後¶
東京夢華録十卷幽蘭居士孟元老撰紹興丁卯自為
之序¶琴川毛氏曽刋入津逮祕書然失去淳熙丁未浚
儀趙師俠¶介之後序是編為𢎞治癸亥雕本亞中大夫
<pb:KR4f0025_WYG_044-7b>
汴人賈宗仲原<md:KR4f0025_SBCK_044-5a>¶兼有跋尾蓋周藩儀賔也¶
　　　書成都文類後¶
安吉袁說友起巖中木待問榜進士除祕書丞歴寶文
閣學¶士通議大夫四川安撫制度使兼知成都軍府事
輯漢以下¶迄宋淳熙蜀人詩文釐為五十卷目曰成都
文類書成于慶¶元五年自為之序分門十一頗為詳整
楊文憲公慎全蜀藝¶文志所由本也自楊氏志行而袁
氏之文類庋之髙閣矣予¶從海鹽陳氏得刋本重裝而
<pb:KR4f0025_WYG_044-8a>
藏之説友官于蜀後入為吏部¶尚書嘉泰二年八月同
知樞密院事三年正月參知政事九¶月罷相見宰輔編
年錄¶
　　　書熙寜長安志後¶
韋述東西京記世無完書宋敏求本之撰河南長安二
志世<md:KR4f0025_SBCK_044-5b>¶稱其該洽長安志舊有雕本字畫麁惡斯編借錄
于汪編修¶文升善本也惜乎河南志不復可得為之憮
然金風亭長彛¶尊識
<pb:KR4f0025_WYG_044-8b>
　　　跋元豐九域志¶
九域志十巻元豐中丹陽王存正仲被㫖與曽肇李德
芻共¶撰曩見宋槧本于崑山徐氏失四京第一巻次巻
亦多闕文¶特府州軍監縣均有古跡一門蓋民間流行
之書而此則經¶進本也故晁公武讀書後志有新舊九
域志之目其進表上¶陳文直筆核洵不媿乎其言者宋
槧字小而密斯則格紙軒¶朗便於老眼覽觀極為可喜
抄而插諸架德芻别有元豐郡¶國志三十巻圖三巻載
<pb:KR4f0025_WYG_044-9a>
宋藝文志小長蘆八十一老人彛尊¶手識<md:KR4f0025_SBCK_044-6a>¶　　　淳熙三山志跋¶
閩中多藏書家康熙壬子過福州訪梁丞相三山志無
有也¶後三十年覩武進莊氏書目有之借觀不可得又
六年而崑¶山徐學使章仲以白金一鎰購之予遂假歸
録焉書凡四十¶二卷丞相自為之序志閩地者晉有陶
䕫唐有林諝宋有林¶世程諸書均佚是編亦罕流傳以
三山士夫未著録者一旦¶有之足以豪矣特其體例附
<pb:KR4f0025_WYG_044-9b>
山川於寺觀之末未免失倫然¶十國之事可徵信者多
有出于黄氏八閩通志王氏閩大紀¶何氏閩書之外學
者所當博稽也¶
　　　書新安志後¶
古文至南宋日趨于冗長獨羅鄂州小集所存無多極
其醇¶雅所撰新安志簡而有要篁墩程氏取其材作文
獻志此地<md:KR4f0025_SBCK_044-6b>¶志之最善者予年八十始抄得是書每勸新
安富家開雕終¶鮮應者甚矣今人之不好古也
<pb:KR4f0025_WYG_044-10a>
　　　景定建康志跋¶
建康志五十卷宋景定中承直郎宣差充江南東路安
撫使¶司幹辦公事武寧周應合撰歲在戊午春予留白
下亡友周¶雪客語予曽覩是書闕本訪之三十年未得
也今年秋九月¶過曹通政子清真州使院則插架存焉
亟借歸録之應合淳¶祐間舉進士嘗為實録院修撰官
以上章劾賈似道謫通判¶饒州自號溪園先生康熙丁
亥十一月竹垞七十九翁彞尊¶書
<pb:KR4f0025_WYG_044-10b>
　　　咸淳臨安志跋¶
南宋咸淳四年中奉大夫權戸部尚書知臨安軍府事
縉雲<md:KR4f0025_SBCK_044-7a>¶縣開國男處州潜說友君髙葺正府志増益舊聞
凡一百卷¶予從海鹽胡氏常熟毛氏先後得宋槧本八
十卷又借抄一¶十三卷其七卷終闕焉宋人地志幸存
者若宋次道之志長¶安梁叔子之志三山范致能之志
吳郡施武子之志㑹稽羅¶端良之志新安陳壽老之志
赤城每患其太簡惟潜氏此志¶獨詳合以呉越備史中
<pb:KR4f0025_WYG_044-11a>
興館閣録續録都城紀勝武林舊事¶夢粱録大滌洞天
志庶幾文獻足徵惜後之作通志者目未¶覩此以致舊
聞放失可歎也夫¶
　　　夢粱録跋¶
曩從古林曹氏借抄夢粱録係楊禮部南峰節文止得
十卷¶後留京師聞棠村梁氏有足本其卷倍之亟録而
藏諸笥歲¶辛巳寓居昭慶僧樓取而卒讀之嫌其用筆
拖沓不知所裁<md:KR4f0025_SBCK_044-7b>¶未若泗水潜夫武林舊事之簡而有要
<pb:KR4f0025_WYG_044-11b>
也雖然自曽端伯編¶類說朱藏一編紺珠集陶九成編
說郛皆千百而取一說部¶之完書存焉者寡矣因賛徐
舍人鏤板于呉下小長蘆彛尊¶書¶
　　　至元嘉禾志跋¶
嘉禾志三十有二卷至元中經歴單慶延郡博士徐碩
纂輯¶成書序之者郡人郭晦唐天麟也嘉禾之有志肇
自宋淳熙¶間郡守張元成延聞人伯紀修之既而岳珂
來守郡復延鄉¶先輩關栻表卿續修因珂改調中輟僅
<pb:KR4f0025_WYG_044-12a>
存五卷是書蓋踵栻¶舊本而増益之者栻分門二十五
碩廣之凡四十三而官師¶治蹟經籍目録俱闕焉又呉
越錢氏建國曽改秀州為開元¶府乃是編不載未免失
之踈略然所采碑碣題詠居全書之<md:KR4f0025_SBCK_044-8a>¶半舊章藉以考證
足快于心矣碩他無表見晦舉宋淳祐十¶年方逢辰榜
進士天麟字景仁寶祐四年文天祥榜第四甲¶進士自
稱納軒叟居嘉禾軒¶
　　　寰宇通志跋
<pb:KR4f0025_WYG_044-12b>
寰宇通志一百一十九卷景泰中奉勅撰緫裁五人文
淵閣¶大學士泰和陳循東閣大學士揚州髙榖束鹿王
文翰林院¶學士泰和蕭鎡左春坊大學士淳安商輅纂
修四十有二人¶左春坊大學士安福彭時右春坊大學
士吉水劉儼翰林侍¶講學士上元倪謙秀水吕原左春
坊左諭徳莆田林文司經¶局洗馬永新劉定之安福李
紹右春坊右中允莆田柯潛翰¶林院修撰杞縣孫賢左
春坊左賛善長寧周洪謨右春坊右¶賛善華亭錢溥左
<pb:KR4f0025_WYG_044-13a>
司直郎睂州萬安香河李泰翰林院編修<md:KR4f0025_SBCK_044-8b>¶蘭縣黄諫長
洲陳鑑博野劉吉壽光劉珝(闕/)　曹恩仁和王¶獻盧龍
劉宣錢塘童縁檢討曹縣李本(闕/)　馬昇巴縣江朝¶宗
中書舍人兼司經局正字順天趙昂庶吉士瓊山丘濬
盧¶氏耿裕安福彭華劉釪涿州牛綸滄州孟勲仁和何
琮潛山¶吳禎興化嚴洤泰和尹直番禺陳政順天寗珍
馮定上元金¶紳壽光黄甄餘姚夏時長壽王寛書成以
景泰七年五月具¶表進景陵親序之鏤板内府頒示中
<pb:KR4f0025_WYG_044-13b>
外先是洪武三年命儒¶士魏俊民黄篪劉儼丁鳳鄭思
克鄭權六人編類大明志書¶迨二十八年復命廷臣修
飾刋行此通志之權輿也裕陵復¶辟以其書汎濫勅儒
臣約為一統志天順五年帝亦為之序¶自一統志頒行
而通志不復流布民間儲藏者寡矣緫裁纂¶修諸員雖
得附書于郕戾王紀獨曹恩馬昇二人香山黄才<md:KR4f0025_SBCK_044-9a>¶伯翰
林記題名遺之因具書姓氏冀洽聞之君子補書其籍¶
貫焉
<pb:KR4f0025_WYG_044-14a>
　　　跋虎丘詩集¶
虎丘詩集一卷明初吳人王賔所録吾鄉項氏萬卷樓
藏書¶也集中載邾經詩云虎丘山前新築城虎丘寺裏
斷人行呂¶敏詩云山上樓臺山下城朱旗夾道少人行
曽朴詩云闔閭¶冢上見新城無復行人載酒行考其歲
在至正丁酉淮張用¶兵日也董其役者為周南老故其
詩云白髪趨公役驅馳上¶虎丘又云四疊新城繞澗隈
劒池池上碧崔巍而柳貫詩亦¶云半山青處作崇墉其
<pb:KR4f0025_WYG_044-14b>
後志呉地者多未之及由是虎丘築¶城呉人鮮有知之
者己予嘗步山後見遺址尚存特未悉山¶南何以為界
大都鶴澗以南即城外地也又山本晉司徒王<md:KR4f0025_SBCK_044-9b>¶珣宅隋
時舍利記珣宅有琴臺釋道宣載于廣𢎞明集而府¶縣
志俱遺之古蹟之蕪沒者蓋已多矣賔字仲光經字仲
誼¶敏字志學朴字彦魯南老字正道貫字道傳¶
　　　正徳重修金山寺志跋¶
葬師言禍福多本于郭景純之葬經然試與百人分謀
<pb:KR4f0025_WYG_044-15a>
之無¶一人同者所云龍穴沙水向背如枘鑿齟齬之不
相入其說¶業已難擇加以日者配以年神方煞吉神祇
百二十凶神倍¶之規避實難以是不克葬者多矣世傳
景純墓在金山足過¶于詭奇沈啓南詩氣散風衝豈可
居先生埋骨理何如日中¶數莫逃兵解丗上人猶信葬
書如叩晨鐘寐者可以發深省¶矣日本中心叟墓前無
地拜兒孫一語亦足發笑詩載廬陵¶胡經用甫金山志
志成于正徳辛巳文待詔徵仲序之<md:KR4f0025_SBCK_044-10a>¶
<pb:KR4f0025_WYG_044-15b>
　　　書土官厎簿後¶
土官厎簿二冊未詳撰人姓氏海鹽鄭氏藏書也按禹
貢三¶百里蠻書旅獒周官禮職方氏戴記明堂位稱八
蠻爾雅稱¶六蠻其種曰黎曰犵曰狑曰獠曰猺曰獞各
有大姓為之雄¶長明制仿元舊事分設官吏立宣慰招
討安撫長官四司雲¶南百五十一員廣西百六十七員
四川二十四員貴州一十¶五員湖廣五員廣東一員初
隸驗封後以其半隸武選嘉靖¶中申明舊典隸驗封者
<pb:KR4f0025_WYG_044-16a>
布政司領之隸武選者都指揮使領¶之文武相維羈縻
有術雖間有不靖旋即削平濊澤霑濡久¶而漸知嚮學
若黔之宋氏昆友滇之木氏祖孫各著詩文刊¶有私集
以雅以南昧任侏離明之聲教逺矣予在史館勸立¶土
司傳以補前史所未有毛檢討大可是予言撰蠻司合
志<md:KR4f0025_SBCK_044-10b>¶因以是編資其采擇焉¶
　　　安南志略跋¶
安南志略二十卷國人奉議大夫僉歸化路宣撫司事
<pb:KR4f0025_WYG_044-16b>
愛州¶黎崱景髙撰序之者十有一人廣平程鉅夫魏郡
元明善安¶陽許有壬廬陵龍仁夫歐陽原功與焉崱亦
自為之序漢自¶設交州日南九真三郡歴代沿革不同
崱參攷史傳能詳其¶山川風土人物及書命之往復軍
旅之出入篇章之酬和一¶一悉之蓋自内附後閒居漢
陽得以優游著述宜為諸公合¶辭賛美也崱于泰定中
游廬山著游記三卷惜乎吾不得而¶見之矣天歴中修
經世大典大學士何榮曽以志略上進詔¶付書局乃作
<pb:KR4f0025_WYG_044-17a>
安南録一卷附入今經世大典已無存予從海¶鹽鄭氏
抄是書恨譌字太多豕三虎六疑難盡釋安得更求<md:KR4f0025_SBCK_044-11a>¶善
本是正之¶
　　　越嶠書跋¶
越嶠書二十卷宜山李文鳳廷儀撰安南自元黎崱輯
志略¶後又百餘年建置沿革廢興之由末有成書紀載
文鳳特為¶詮次有倫有要外史邦國之志斯稱善矣序
言其國主有二¶名正名以祀天地神祇偽名以通中國
<pb:KR4f0025_WYG_044-17b>
示邦人以不臣文鳳¶因具書之或訝其君臣之黠雖然
人可欺乎適足形其至愚¶而已文鳳中嘉靖壬辰進士
歴官雲南按察司僉事¶
　　　書髙麗史後¶
髙麗史世家四十六卷志三十九卷表二卷列傳五十
卷目¶録二卷合計一百三十九卷國人正憲大夫工曹
判書集賢¶殿大提學知經筵春秋館事兼成均大司成
鄭麟趾等三十<md:KR4f0025_SBCK_044-11b>¶二人編纂以明景泰二年八月表進并
<pb:KR4f0025_WYG_044-18a>
鏤板行于國觀其體¶例有條不紊王氏一代之文獻有
足徵者卷中樂志歌辭率¶本宋祐陵所賜大晟府樂譜
若輿服志載䝉古俗剃頂至額¶方其形留髮其中謂之
開剃忠烈王四年二月令境内皆服¶上國衣冠開剃十
六年九月百官始著笠朝謁此元史所不¶載至若庚申
君遁走沙漠之後君臣事迹不得而詳髙麗間¶猶通使
稱為北元北元主奔應昌以洪武三年庚戌四月殂¶落
國人追諡曰惠宗即順帝也其子嗣立以餘兵走和林
<pb:KR4f0025_WYG_044-18b>
十¶年丁巳遣使至髙麗行宣光年號國人不允後二年
又遣僉¶院甫非告紀年天元辛禑遣永寧君王彬往賀
相傳立十一¶年而殂北元諡為昭宗者也凡此明之載
籍皆隱而不書藉¶其史略存事迹後之論世紀年者所
當述也<md:KR4f0025_SBCK_044-12a>¶　　　又¶
靖難君臣改修明太祖實録因方孝孺而其父克勤循
吏也¶乃沒其實黄觀景清修書傳㑹選而削其名且誣
<pb:KR4f0025_WYG_044-19a>
方先生叩¶頭乞哀觀于鄭麟趾髙麗史夢周圖李成桂
不克為芳逺所¶殺芳逺猶知贈官易名麟趾等亦直書
其事是簒竊之芳逺¶賢于長陵而下國之史官勝于楊
士奇輩多矣可歎也夫¶
　　　書海東諸國紀後¶
屬國惟髙麗有史有通鑑有史略其次則安南國人有
志略¶若日本之東鑑(即吾/妻鏡)鳥言侏離辭不能達往時亡
友鍾廣漢¶撰歴代建元考自生民以來迄于明外極重
<pb:KR4f0025_WYG_044-19b>
譯凡有僣號靡¶不書之旣獲東鑑喜劇著之于録然東
鑑止紀其國八十七¶年事中間闕漏尚多予晩得朝鮮
人申叔舟海東諸國紀雖<md:KR4f0025_SBCK_044-12b>¶非完書而此邦君長授受改
元由周至于明初珠連繩貫因¶取以補廣漢遺書至其
分壤之廣八道六十六州若聚米于¶前山川在目比于
張洪薛俊侯繼髙李言恭鄭若曽所述尤¶瞭如指掌矣
叔舟字汎翁仕朝鮮官至議政封髙靈君書成¶于成化
七年十二月
<pb:KR4f0025_WYG_044-20a>
　　　跋吾妻鏡¶
吾妻鏡五十二卷亦名東鑑撰人姓氏未詳前有慶長
十年¶序後有寛永三年國人林道春後序則鏤版之歲
也編中所¶載始安徳天皇治承四年庚子訖龜山院天
皇文永三年七¶月凡八十有七年歲月日陰晴必書餘
紀將軍執權次第及¶㑹射之節其文義鬱轖又㸃倭訓
于旁繹之不易而國之大¶事反略之所謂不賢者識其
小者而已外藩惟髙麗人著述<md:KR4f0025_SBCK_044-13a>¶往往流入中土若鄭麟
<pb:KR4f0025_WYG_044-20b>
趾髙麗史申叔舟海東諸國紀以及¶東國通鑑史略諸
書多可攷證日本職貢不修故其君長授¶受次第自奝
然所紀外相傳頗有異同臨淮侯李言恭撰日¶本考紀
其國書土俗頗詳而國王世傳未明晰合是編以勘¶海
東諸國紀則不若叔舟之得其要矣康熙甲辰獲覩是
書¶于郭東髙氏之稽古堂後四十三年乃歸插架惜第
六第七¶二卷失去慶長十年者明萬厯三十二年寛永
三年者明天¶啓四年也
<pb:KR4f0025_WYG_044-21a>
　　　跋洪遵翰苑羣書¶
翰苑初入供事吏手持張閣老位詞林典故翰苑須知
二編¶以見卷中引書五品不遜之語覽者以為笑端予
旣為史官¶思别撰一書自分職以來訖于明崇禎之季
恒囊書入直曉<md:KR4f0025_SBCK_044-13b>¶夜抄撮積一十四冊擬刪其重複補其
闕遺題曰瀛洲道古¶録㑹遭院長彈事未果會稡成書
然歸田後每扁舟近游未¶嘗不攜之藤笈也晩得孫逢
吉職官分紀陳騤中興館閣録¶續録元王士㸃元祕書
<pb:KR4f0025_WYG_044-21b>
志頗快于心近又得洪遵翰苑羣書¶足本于是詞臣之
典故略備惜乎老矣目眊耳聾無能甄綜¶歎有願之不
吾遂也爰記憶所録書目授之門弟子溧陽黄¶夢麟海
寧查昇楊中訥髙郵呉丗燾婁縣姚𢎞緒長洲汪士¶鋐
武進錢名世寶應喬崇烈俟有志者輯成之康熙丙戌
陽¶月竹垞老人書¶
　　　崇文書目跋¶
崇文緫目六十六卷予求之四十年不獲歸田之後聞
<pb:KR4f0025_WYG_044-22a>
四明¶范氏天一閣有藏本以語黄岡張學使按部之日
傳抄寄予<md:KR4f0025_SBCK_044-14a>¶展卷讀之祗有其目當日之叙釋無一存焉
樂平馬氏經籍¶考述鄭漁仲之言以排比諸儒每書之
下必出新意著說嫌¶其文繁無用然則是書因漁仲之
言紹興中從而去其序釋¶也書籍自劉略荀簿王志阮
録以來不僅條其篇目而已必¶稍述作者之㫖以詔後
學故賛七略者或美其剖判藝文或¶稱其略序洪烈其
後殷淳則有序録李肇則有釋題必如是¶而大綱麁舉
<pb:KR4f0025_WYG_044-22b>
若盡去之是猶存虎豹之鞟與羊犬何别歟唐¶志十九
家宋志六十八部今存者幾希賴有是書學者獲覩¶典
籍之舊觀歐陽子集收緫目敘釋一卷餘則馬氏志間
引¶之辭不費而每書之本末具見法至善矣漁仲徒恃
已長不¶為下學後覺之地此謂君子一言以為不知者
也¶
　　　跋中興館閣録續録<md:KR4f0025_SBCK_044-14b>¶中興館閣録十卷分九門一沿革二省舍三儲藏四修
<pb:KR4f0025_WYG_044-23a>
纂五¶撰述六故實七官聨八廩禄九職掌淳熙四年秋
祕書監天¶台陳騤叔進所撰序之者丹稜李燾仁父也
續録亦十卷則¶嘉定三年館閣重行編次後人次第補
録迄于咸淳者二録¶予抄自上元焦氏惜非完書然官
聮尚存以之續洪氏羣書¶下及王氏商氏之祕書志黄
氏之翰林記先正入官之倫序¶麁可紀述無憂文獻之
不足徵矣¶
　　　書元祕書監志後
<pb:KR4f0025_WYG_044-23b>
元祕書監志十一卷著作郎東平王士㸃繼志著作佐
郎曹¶州商企翁繼伯同撰所載詔㫖公移多用國書文
以是流傳¶者罕然一代之典故存焉卷中題名有張應
珍以至元三十¶年十二月由從事郎歴祕書監丞大徳
八年六月遷祕書少<md:KR4f0025_SBCK_044-15a>¶監九年十月乃更姓名曰呉鄹而
吉安府志稱鄹永新人宋¶末兵亂避仇轉徙山西元駙
馬都尉髙唐郡王庫哩濟斯嘗¶從之質疑刋其書于平
陽路志遂附之宋遺民之列不知其¶仕于元革命之初
<pb:KR4f0025_WYG_044-24a>
士之出處殊塗不可以紊有是編足以證¶府志之誤矣¶
　　　文淵閣書目跋¶
文淵閣書目編自正統六年六月著録者少師兵部尚
書兼¶華蓋殿大學士楊士奇翰林院侍講學士馬愉侍
講曹鼐也¶其目不詳撰人姓氏又不分卷俾觀者漫無
考稽此牽率之¶甚者巳按宋靖康二年金人索祕書監
文籍節次解發見丁¶特起孤臣泣血録而洪容齋隨筆
亦云宣和殿太清樓龍圖¶閣所儲書籍靖康蕩析之餘
<pb:KR4f0025_WYG_044-24b>
盡歸于燕元之平金也楊中書<md:KR4f0025_SBCK_044-15b>¶惟中于軍前收伊洛諸
書載送燕都及平宋王承㫖構首請¶輦送三館圖籍至
元中又徙平陽經籍所于京師且括江西¶諸郡書板又
遣使杭州悉取在官書籍板刻至大都明永樂¶間勅翰
林院凡南内所儲書各取一部于時修撰陳循督舟¶十
艘載書百櫝送北京又嘗命禮部尚書鄭賜擇通知典
籍¶者四出購求遺書皆儲之文淵閣内相傳雕本十三
抄本十¶七蓋合宋金元之所儲而匯于一縹緗之富古
<pb:KR4f0025_WYG_044-25a>
未有也攷唐¶宋元藏書皆極其慎重獻書有賚儲書有
庫勘書有人曝書¶有會至明以百萬卷祕書顧責之典
籍一官守視其人皆貲¶生不知愛重而又設科專尚帖
括四子書易詩第宗朱子書¶遵蔡氏春秋用胡氏禮主
陳氏愛博者窺大全而止不敢旁¶及諸家祕省所藏土
苴視之盜竊聽之百年之後無完書矣<md:KR4f0025_SBCK_044-16a>¶迨萬歴乙巳輔
臣諭内閣勅房辦事大理寺左寺副孫能傳¶中書舍人
張萱秦焜郭安民吳大山校理遺籍惟地志僅存¶亦皆
<pb:KR4f0025_WYG_044-25b>
嘉隆後書初非舊本經典散失寥寥無幾萱等稍述作¶
者之㫖較正統書目大為過之惜已無足觀徒為有識
者歎¶惜而已¶
　　　跋重編内閣書目¶
内閣重編書目八卷萬歴三十三年大理寺副孫能傳
中書¶舍人張萱秦焜郭安民呉大山奉内閣諭令校理
能傳等稍¶疏諸書大略合乎晁氏陳氏之㫖今以正統
六年目録對勘¶四部之書十亡其九惟地志差詳然宋
<pb:KR4f0025_WYG_044-26a>
元圖經舊本並不登¶載著于録者悉成𢎞以後所編是
則内閣藏書至萬歴年已¶不可問重編之目殆取諸刑
部行人司所儲録之以塞責爾<md:KR4f0025_SBCK_044-16b>¶嗚呼設一典籍掌十萬
冊之書立法苟且已甚以楊士奇之¶得君且奉詔編書
目可以言而不言其罪尚可逭哉¶
　　　南京太常寺志跋¶
曩海寧談遷孺木館于膠州髙閣老𢎞圖邸舍閣老導
之借¶故冊府書縱觀因成國𣙜一部掇其遺為棗林雜
<pb:KR4f0025_WYG_044-26b>
俎中述孝¶慈髙皇后無子不獨長陵為髙麗碽妃所出
而懿文太子及¶秦晉二王皆李淑妃産也聞者爭以為
駭史局初設彞尊嘗¶以是質諸緫裁前輩緫裁謂宜仍
實録之舊今觀天啓三年¶南京太常寺志大書孝陵殿
宇中設髙皇帝后主左配生子¶妃五人右祗碽妃一人
事足徵信然則實録出于史臣之曲¶筆不足從也漢之
文帝自言朕髙皇帝側室之子于義何傷¶而奉天靖難
記每載長陵上闕下書及宣諭臣民曰朕太祖<md:KR4f0025_SBCK_044-17a>¶髙皇帝
<pb:KR4f0025_WYG_044-27a>
孝慈髙皇后嫡子考妣必並舉壺漿欲掩而迹反露¶矣
志凡四十卷嘉善沈若霖編¶
　　　書馮尚書元飇題首善書院詩後¶
萬歴二十九年二月庚午朔天津河御用監少監馬堂
進大¶西洋利瑪竇所貢土物時先文恪公以禮部侍郎
掌本部尚¶書事疏言會典止有西洋瑣里國無所謂大
西洋其真偽不¶可知又寄住二十年方行進貢與逺方
慕義獻琛者不同且¶所貢天主天主母圖旣屬不經而
<pb:KR4f0025_WYG_044-27b>
行李中有神仙骨夫旣稱¶神仙自能翀舉安得遺骨此
韓愈所云凶穢之餘不宜令入¶宮禁者也乞速勒歸國
勿許潜居兩京與内監交往以致别¶生支節眩惑愚民
疏進不報迨天啓初元鄒忠介馮恭定同¶官都察院都
人建首善書院于大時雍坊為講學之所二年<md:KR4f0025_SBCK_044-17b>¶御史倪
文煥詆為偽學是歲毁先聖栗主燔經籍于堂中踣¶其
碑西洋人湯若望以其國中推步之法證大統歴之差
徐¶宮保光啓篤信之借書院作歴局遂踞其中更名天
<pb:KR4f0025_WYG_044-28a>
主堂書¶院廢而逆祠建矣誦馮公詩足當詩史¶
　
　
　
　
　
　
　
<pb:KR4f0025_WYG_044-28b>
　¶
　
　
　
　
　
　
　曝書亭集巻¶¶四¶十四

<pb:KR4f0025_WYG_045-1a>
欽定四庫全書
　<md:KR4f0025_SBCK_044-18a>¶曝書亭集卷

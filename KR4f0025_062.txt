# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:14
#+PROPERTY: JUAN 62


六十二¶
　　　　　　　　　　翰林院檢討朱&KR0156;尊撰¶
　傳¶
　　　汪克寛傳¶
汪克寛字仲裕一字徳輔徽州祁門人幼而知禮晨必
省父¶母長者在侍立不敢坐就塾曉行者過之書帷燭未
滅也長¶従學胡炳文呉仲迃泰定三年秋舉江浙鄉試出
<pb:KR4f0025_WYG_062-1b>
鄧文原之¶門明年下第歎曰道不行曷著書立言以詒
後世乃與金華¶許謙鄱陽朱公遷建康彭炳講論道學
弟子著錄者日盛所¶居山谷環繞學者稱之曰環谷先
生陳友諒聞其名欲迎之¶遂由黟山避地太平之絃歌
鎮洪武元年有薦于朝者辭不¶就二年正月以幣聘入
史局史成不願仕賚金帛賜歸五年<md:KR4f0025_SBCK_062-1b>¶冬以疾卒克寛邃
于經學易有傳義音考詩有集傳音義㑹¶通禮有周官
類要經禮補逸春秋有纂疏提要左傳分紀諸¶書惟春
<pb:KR4f0025_WYG_062-2a>
秋禮刋行其後永樂中胡廣等奉勅編纂大全攘纂¶疏
以為官書罔上而不之察也¶
　　　貝瓊傳¶
貝瓊一名闕字仲居一字廷琚一字廷臣崇徳人年四
十八¶始領鄉薦張士誠據呉累徵不就洪武三年召修
元史六年¶除國子監助敎先是宋濂為司業主建安熊
氏之説謂伏羲¶為道統之宗神農黄帝堯舜禹湯文武
咸宜秩祀于天子之¶學議雖不行士大夫多有疑其説
<pb:KR4f0025_WYG_062-2b>
者瓊乃作釋奠解曰或欲¶祀三皇于學以孔子配之可
乎曰不可按周禮有道有徳者¶使敎焉死則以為樂祖
祭于瞽宗故文王世子篇曰凡學春<md:KR4f0025_SBCK_062-2a>¶官釋奠于其先師
秋冬亦如之若禮有髙堂生樂有制氏詩¶有毛公書有
伏生皆先師也又凡始立學者釋奠于先聖先¶師釋者
曰先聖若周公孔子下云釋奠者必有合也有國故¶則
否盖謂國無先聖先師則所釋奠者當與鄰國合若唐
虞¶有䕫伯益周有周公魯有孔子則各奠之不同也是
<pb:KR4f0025_WYG_062-3a>
唐虞與¶周所主先聖先師固無定名未有及于三皇也
載稽之史漢¶魏之主取舍各異周孔迭為先聖孔顔互
為先師若周公制¶禮作樂宜享王者之祀於是罷周公
升孔子配以顔子唐永¶徽中復武徳舊制顯慶二年以
長孫無忌言正孔子為先聖¶仍以周公配武王厯宋迄
今釋奠孔子定為不易之典是唐¶所主先聖先師已有
定名未有及于三皇也夫三皇宜祀而¶不得祀之于學
也學始無孔子廟惟魯有廟然其敎被于天<md:KR4f0025_SBCK_062-2b>¶下非一國
<pb:KR4f0025_WYG_062-3b>
所得專者故天下通祀之學之有廟由孔子而建¶則宜
以孔子為先聖顔子為先師而三皇不預也今欲崇三¶
皇為先聖使居孔子之上不足以襃其功降孔子為先
師使¶混于髙堂生之列適所以貶其徳故吾的然以為
不可也或¶曰古者祀舜于虞庠祀禹于夏學祀湯于殷
學祀文王于東¶膠舜禹湯文並得祀于學何獨於三皇
之祀非之曰周立四¶代之學故祀舜禹湯文今祀三皇
將於何學與雖然三皇之¶功及於人者逺矣而領之於
<pb:KR4f0025_WYG_062-4a>
醫特主神農嘗藥之一事理固¶有未盡者宜定其制設
官主之以豐其祀可也識者服其持¶論之正瓊又慨古
樂不作徒有成均之名為大韶賦見志九¶年改中都國
子監助敎勲臣子弟交憚之十一年九月致仕¶明年卒
瓊與餘姚宋禧皆從學楊維楨之門瓊之論曰立言<md:KR4f0025_SBCK_062-3a>¶不
在嶄絶刻峭而平衍為可觀不在荒唐險怪而豐腴為
可¶樂盖學于維楨而不汙所好者也禧初名元禧字無
逸元至¶正十年鄉貢除繁昌敎諭之官一十九日即棄
<pb:KR4f0025_WYG_062-4b>
歸遭亂授徒¶自給洪武二年徴修元史分撰外國傳事
畢還¶
　　　王彞傳¶
王彞字常宗其先蜀人本姓陳氏父事元為崑山州儒
學敎¶授遂遷嘉定洪武三年以布衣召修元史書成賜
金幣遣還¶又薦入翰林以母老乞歸築歸養堂自號媯
蜼子閒居考求¶古制製冠巾衫裳帶屨以服或謂之曰
今人而不服今之服¶是得罪有司也天子嘗賜之織幣
<pb:KR4f0025_WYG_062-5a>
而不製為服是隠君之賜¶也答曰彞初未入仕布衣也
而服斯服將以入麋鹿之羣焉¶君之賜其可䙝乎&KR0156;盖
以自便也然古之意則存焉爾矣以<md:KR4f0025_SBCK_062-3b>¶今之人而服之其
可不自古其人與&KR0156;嘗游天台従學于孟¶夢恂故其文
特醇雅時楊維楨以文雄于東南從游者甚衆¶彞作文
妖一篇詆之辭曰天下所謂妖者狐而已矣然而文¶有
妖焉殆有過于狐者夫狐也俄而為女婦世之男子不
幸¶而惑焉者莫不謂為女婦則固見其黛綠朱白柔曼
<pb:KR4f0025_WYG_062-5b>
傾衍之¶容所以妖者無乎不至故謂之真女婦也雖然
以為人也則¶非人以為女婦也則非女婦由其狡獪幻
化為之此狐之所¶以妖也文者道之所在曷為而妖哉
浙之東西言文者必曰¶楊先生予觀其文以淫辭譎語
裂仁義反名實濁亂先聖之¶道顧乃柔曼傾衍黛緑朱
白狡獪幻化奄焉以自媚是狐而¶女婦者也宜乎世之
男子之惑之也予故曰㑹稽楊維楨之文¶狐也文妖也
噫狐之妖止於殺人之身若文之妖往往使後<md:KR4f0025_SBCK_062-4a>¶生小子
<pb:KR4f0025_WYG_062-6a>
羣趨而競習焉其足以為斯文禍匪淺小也文而可¶妖
哉然妖固非文也世盖有男子而弗惑者何憂焉魏觀
知¶蘇州府事修孔子廟學作南門嵗行鄉飲酒禮必請
彞為文¶觀誅彞與髙啟俱伏法彞之被召續修元史也
鄉人杜寅張¶簡與之俱寅字彦正青城人僑居呉縣洪
武八年為岐寧衛¶知事與經歴熊鼎並賜狐裘官至兵
部侍郎簡字仲簡呉縣¶人初師張雨為道士元季兵亂
以母老歸養遂返巾服臨川¶饒介分守呉中自號醉樵
<pb:KR4f0025_WYG_062-6b>
延諸文士作歌簡詩擅塲居首坐¶其次髙啟其次楊基
介贈簡黄金一餅啟白金三觔基一鎰¶簡自稱白羊山
樵¶
　　　趙壎傳¶
趙壎字伯友新喻人元至正中貢于鄉官上猶敎諭人
目為<md:KR4f0025_SBCK_062-4b>¶南郭先生洪武元年帝既平定朔方冬十一月詔
發袐府所¶藏元十三朝實錄以宋濂王褘充總裁官徵
山林遺逸之士¶纂修元史凡一十六人汪克寛胡翰宋
<pb:KR4f0025_WYG_062-7a>
禧陶凱陳基趙汸張¶文海徐尊生黄篪傅恕王錡傅著
謝徽髙啟曽魯壎與焉明¶年二月開局天界寺秋八月
史成為本紀三十有七巻志五¶十有三巻表六巻傳六
十有三巻中書左丞相兼太子少師¶宣國公李善長奉
表以進人賜白金文綺而順帝三十六年¶事無實錄可
考於是翰林學士宋濂禮部尚書崔亮主事黄¶肅發凡
舉例奏遣使吕復歐陽佑黄盅等一十二人徧行天¶下
凡涉史事者悉送上官復至北平遣儒生危於等分行
<pb:KR4f0025_WYG_062-7b>
燕¶南北開局于故國子監凡詔令章疏拜罷奏請以及
野史碑¶碣靡不采訪有涉䝉古書者譯而成文舁至行
中書請官印<md:KR4f0025_SBCK_062-5a>¶封識達京師三年二月仍命宋濂王禕充
總裁官續成元史¶纂修一十五人朱右貝瓊朱世廉王
廉王&KR0156;張孟兼髙遜志¶李懋李汶張宣張簡杜寅俞寅
殷弼壎仍與焉秋七月史成¶進上以巻計之紀十志五
表二傳三十有六其前書未備者¶補完之有詔刋行仍
人賜白金文綺張宣等得授官壎還田¶里六年秋九月
<pb:KR4f0025_WYG_062-8a>
詔編大明日厯以詹同宋濂充總裁官樂韶¶鳯充催纂
官纂修凡七人呉伯宗朱右朱㢘徐一䕫孫作徐¶尊生
壎復與其列十二月授翰林院編修七年夏五月朔日¶
厯成既而帝以韻書比類失倫命儒臣十一人重加刋
定翰¶林院侍講學士樂韶鳯宋濂待制王僎修撰李叔
允編修朱¶右朱㢘典簿瞿莊鄒孟達典籍孫蕡答祿與
權壎又與焉八¶年九月遷靖江王府長史壎以宿學自
布衣厯史官朝廷凡<md:KR4f0025_SBCK_062-5b>¶有撰述輒與選嘗進甘露頌為太
<pb:KR4f0025_WYG_062-8b>
祖所稱髙麗使臣來朝賜¶之燕樂作使臣以下國有喪
辭壎曰小國之喪不廢大國之¶禮帝是之及為長史俾
與宋濂等議定王國禮樂王游中都¶講武事有詔令壎
從繼因詣闕奏事行中左門監察御史吉¶昌劾其非人
臣禮宜下法司治罪帝特宥之¶
　　　陳基傳¶
陳基字敬初臨海人従學黄溍游京師授經筵檢討既
而歸¶里奉其母入呉敎授諸生起行樞宻府都事張士
<pb:KR4f0025_WYG_062-9a>
信鎮淮安¶基以江浙左右司員外郎參其軍事改參張
士誠軍士誠稱¶王基諫止不從士誠欲殺之既而超授
内史遷學士院學士¶洪武二年召入預修元史還卒于
常熟縣河陽里基有文譽¶最為戴良所稱謂元之能文
者虞揭黄柳繼之則莆田陳旅<md:KR4f0025_SBCK_062-6a>¶新安程文臨川危素其
後則基而已¶
　　　髙啟傳¶
髙啟字季迪長洲人張士誠據平江承制以淮南行省
<pb:KR4f0025_WYG_062-9b>
參政¶饒介為諮議參軍事介見啟詩驚異延為上客啓
謝去隠于¶呉淞江之青丘自號青丘子洪武元年冬詔
修元史啓與里¶人謝徽傅著同被召徽字𤣥懿著字則
明既至分科修纂史¶成著還啟徽皆以布衣入内府敎
胄子時太子賔客梁貞兼¶祭酒事三年正月啟夢偕徽
晨候午門貞在焉有揖之者曰¶二子當遷矣又顧貞曰
諸生盡以屬公啟曰得無逺調乎曰¶煩傅開平王爾既
寤以告徽越三日率諸生立右順門俄而¶梁貞至傳帝
<pb:KR4f0025_WYG_062-10a>
命曰勅諸生出受業國子監隨悉引去明旦将¶朝中使
宣啟徽甚急曰有詔命開平王二子侍東宫學俾爾<md:KR4f0025_SBCK_062-6b>¶二
人授之經果如所夢逾月徽夢啟同被召至帝所帝持
告¶身一紙竊視之其文有翰林院三字以授徽徽受之
忘拜繼¶授啟啟拜而受之及寤亦以告啟越六日帝御
奉天門中書¶右丞汪廣洋侍命中使召啟升帝曰諸儒
在學久以布衣遊¶吾門可乎顧廣洋曰汝亟以翰林職
處之因趨謝而徽以他¶事出不得拜明日啟徽皆除翰
<pb:KR4f0025_WYG_062-10b>
林編修又如所夢是年秋徽母¶呉夢中使舁二櫝以授
徽以其一授啟發之各有白金徽又¶以告啟既而帝御
闕樓命中使召二人既至擢啟戸部侍郎¶徽遷吏部郎
中啟以年少未習握算辭徽亦辭帝允之各賜¶帑金命
左丞相李善長給牒放還啟乃與徽連船歸于呉夢¶復
驗方啟在史館最為國史院侍講學士魏觀所知㑹觀
出¶知蘇州府為啟徙居城中夏侯里交接甚密觀改修
府治啟<md:KR4f0025_SBCK_062-7a>¶為作上梁文觀得罪誅啟連坐腰斬于市年三
<pb:KR4f0025_WYG_062-11a>
十有九徽復¶起國子監助敎卒于官著歸為常熟敎諭
魏觀行鄉飲酒禮¶長洲敎諭周敏侍其父南老著侍其
父玉皆降而北面立觀¶禮者以為盛事厯仕山西潞安
知州最後獨存啟善文尤工¶于詩徽稱其清逺縟麗縱
横百出若八駿追風而馳於時蜀¶人楊基徐賁潯陽張
羽皆流寓于呉與啟齊名號呉中四傑¶
　　　傅恕傳¶
傅恕字如心鄞縣人洪武二年以布衣詣闕陳治平十
<pb:KR4f0025_WYG_062-11b>
二策¶其一請罷𣙜鹽茶曰煮海為鹽采茶于山窮民以
救凍餒非¶有所損于人而後世急功利之臣導其主設
重典禁之罪乃¶與盜賊埒非先王之政也帝覽之喜命
入史館同修元史史¶成出知博野縣事恕少日善飲及
壮以三爵自限且為文以<md:KR4f0025_SBCK_062-7b>¶戒曰小人哉傅恕也爾負學
者之名何為乎沉湎于酒顛覆¶厥徳上有垂白之親下
有孩提之子疢中乃身雖悔曷及惟¶于古人是傚是則
限以三爵罔敢少益厯觀載籍飲酒之失¶君嗜之而喪
<pb:KR4f0025_WYG_062-12a>
邦臣耽之而溺職而今而後縱鼎鑊在前刀鋸¶在側毋
踰此限戒之必力庶㡬不為狂藥所移而甘入小人¶之
域博野兵革甫定恕為立學宫廣儲蓄招徠離析以勞
卒¶于官既歛惟遺殘書數巻貧不能歸葬百姓哀之歛
錢瘞之¶于縣城之北¶
　　　朱右傳¶
朱右字伯賢臨海人元至正末司敎蕭山遂徙居上虞
之五¶大夫市問學該洽尤長書禮春秋其文深醇精確
<pb:KR4f0025_WYG_062-12b>
簡而有度¶嘗曰學文不本諸經其猶翫培塿者忽嵩華
之髙矣乎故其<md:KR4f0025_SBCK_062-8a>¶所作一以經為本劉仁本駐師餘姚州
作雩詠亭于龍泉左¶麓集名士四十有二人修禊賦詩
右與焉洪武三年以宋濂¶薦召修元史史成乞還田里
六年召修日厯除翰林院編修¶七年與修洪武正韻八
年擢晉相府長史尋奉命同宋濂定¶議王國禮樂晉王
隨太子游中都講武事右實從九年以疾¶卒葬蘭風鄉
右嘗編性理本原揭河圖洛書于首次太極圖¶説次西
<pb:KR4f0025_WYG_062-13a>
東銘附以通書以正蒙為未純不錄其嚴于論學若¶是
又以深衣之制世代沿革襲以成俗無復古意乃援禮
經¶及先儒之説求合古制使宜于今作深衣考學者稱
焉¶
　　　王廉傳¶
王㢘字希陽青田人僑居上虞洪武二年用學士危素
薦授¶翰林編修明年與修元史又明年偕典簿牛諒使
安南還改<md:KR4f0025_SBCK_062-8b>¶工部員外郎固辭出為澠池縣丞十四年擢
<pb:KR4f0025_WYG_062-13b>
陜西左布政使¶廉窮研經史所著迂論多闡先儒所未
發其論金縢曰金縢¶非古書也使周公而然非周公也
夫公既面卻二公穆卜以¶為未可戚我先王乃私告三
王自以為功此憸人佞子之所¶為也死生有命乃欲以
身代武王之死則為不知命且人子¶有事于先王而可
以圭璧要之乎則非達孝至于卜冊之書¶既曰公别為
壇墠則不于宗廟之中明矣不于宗廟乃私告¶也周公
人臣也何得以私告之冊而藏于宗廟又私啟之即¶使
<pb:KR4f0025_WYG_062-14a>
金縢在廟武王疾瘳四年而崩周公居東二年乃復凡
六¶年之久周人尚卜惡有朝廷六年無事而不啟金縢
者即此¶五端反復詳究頗疑金縢非古書也其論大夫
士立廟略曰¶天子諸侯宗廟之制中庸或問詳矣惟大
夫士之制則不能<md:KR4f0025_SBCK_062-9a>¶無疑焉王制曰大夫三廟適士二廟
官師一廟官師升適士¶適士升大夫以次増立其廟因
其理也適若先大夫既立三¶廟矣其子孫乃無為大夫
者而為適士為官師不當祭其廟¶將毁其主乎抑存之
<pb:KR4f0025_WYG_062-14b>
乎毁之非禮也存之其誰宜哉存之而¶主于宗子與禮
支子不祭故支子之為大夫者有事于廟以¶上牲祭于
宗子之家祝曰孝子某為介子某薦其常事然則¶支子
之為大夫者不得立廟矣宗子為大夫支子之大夫則¶
固可因其三廟而祭設宗子為適士為官師或一廟或
二廟¶所當祭者不過祖與禰也支子之大夫所當祭之
曾祖宗子¶既不當祭支子之大夫又不敢祭将闕之乎
将遂以支子之¶大夫所當祭而祭之乎闕之非禮也祭
<pb:KR4f0025_WYG_062-15a>
之又非適士官師之¶宗子所宜祭也禮大夫欲祭髙祖
則省于君謂之干祫今欲<md:KR4f0025_SBCK_062-9b>¶祭于曽亦将請于君與又宗
子為大夫其支子與之同行者¶亦為大夫因之而祭三
廟則固宜也苟宗子與支子其行不¶同等所祭之曽祖
禰亦不同等則如之何竊意各隨見為大¶夫者所宜祭
之三廟而祭之宗子但為之主祭耳主祭者惟¶宗子初
不論其行之不同等也君子謂之善言禮㢘無子卒¶𦵏
杭州之西山
<pb:KR4f0025_WYG_062-15b>
　　　朱廉傳¶
朱廉一名世濂字伯清義烏人父同善學于許衡㢘學
于黄¶溍李文忠鎮嚴州薦授釣臺書院山長洪武三年
以續修元¶史召史成與徐尊生趙壎朱右乞還田里六
年與修日厯授¶翰林院編修八年秋擢楚相府長史従
楚王講武事于中都¶繼因奏事行中左門監察御史吉
昌劾之詔勿問十一年三<md:KR4f0025_SBCK_062-10a>¶月以耳聵賜致仕㢘嘗扈從
至鳯陽中塗作紀行詩以獻帝¶覽之嘉歎遂和其詩徐
<pb:KR4f0025_WYG_062-16a>
尊生字大年淳安人先廉召議禮與¶修元史日厯授以
官辭洪武十年復以秀才舉宋濂将歸帝¶問曰卿歸孰
可代卿者濂以尊生對遂授翰林應奉¶
　
　
　
　
　
<pb:KR4f0025_WYG_062-16b>
　
　
　
　
　
　
　
　曝書亭集巻六十二<md:KR4f0025_SBCK_062-10b>¶<md:KR4f0025_SBCK_063-1a>¶
<pb:KR4f0025_WYG_063-1a>
欽定四庫全書
　曝書亭集巻六十三¶
　　　　　　　　　翰林院檢討朱彞尊撰

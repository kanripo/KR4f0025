# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:12
#+PROPERTY: JUAN 53

¶
　跋(十二/)¶
　　　裹鮓帖跋¶
裹鮓味佳一一致君所須可示勿難當以語虞令凡一
十九¶字晉右將軍㑹稽内史王羲之書今藏宛平孫氏
羲之書古¶今獨絶世人得雙鈎及傳摹石本爭以為寶
<pb:KR4f0025_WYG_053-1b>
況真蹟乎是書¶南宋藏之内府元兵輦以入燕前有亡
宋南廊庫經手人郭¶墨印記是時元中書省檄諭中外
江南既平宋宜曰亡宋而¶斯人遂直書亡宋又隱其名
以示不臣者然巻後有米友仁¶跋及趙子昻諸人圖書
可定真蹟非謬君子觀於是歎子昻¶以王孫仕元其有
媿於南廊庫經手人多矣<md:KR4f0025_SBCK_053-1b>¶　　　書萬嵗通天帖舊事¶
萬嵗通天帖一巻用白麻紙雙鈎書勾法精妙鋒神畢
<pb:KR4f0025_WYG_053-2a>
備而¶用墨濃淡不露纎痕正如一筆獨冩識者謂非薛
稷鍾紹京¶不能洵墨寶也相傳武后從王方慶索其先
世手蹟得二十¶八人書取而玩之謂曰此卿家世守朕
奪之不仁乃命善書¶者廓填成巻仍命方慶正書標二
十八人官世設九賔觀於¶武成殿而以墨蹟巻還方慶
蓋秘府儲藏故罕題識第有宋¶高宗用小壐其後岳珂
張雨王鏊文徴明跋者四人而已是¶巻向藏鄉先生項
子長家子長諱篤夀中嘉靖壬戌進士入¶詞林性好藏
<pb:KR4f0025_WYG_053-2b>
書見祕册輙令小胥傳抄儲之舎北萬巻樓其¶季弟子
京以善治生産富能鑒别古人書畫金石文玩物所¶居
天籟閣坐質庫估價海内珍異十九多歸之顧嗇於財
交<md:KR4f0025_SBCK_053-2a>¶易既退予價或浮輒悔至憂形於色罷飯不噉子長
偵諸小¶童小童告以實子長過而問曰弟近收書畫有
銘心絶品可¶以霽心恱目者乎子京出其價浮者子長
賞擊不已如子京¶所與值償焉取以歸其友愛若是子
京子六人無一達者子¶長子徳楨萬厯丙戌進士夢原
<pb:KR4f0025_WYG_053-3a>
萬厯己未進士徳楨子鼎鉉¶萬厯辛丑進士聲國崇禎
甲戌進士鄉人以為厚徳之報也¶聲國字仲展除知雅
州事卒於京師予祖姑歸焉乙酉之亂¶祖姑避地深村
長物盡失惟此巻納諸枕中亂定依然完好¶予毎諗祖
姑恒得縱觀久之祖姑沒項氏日貧嗣子遂售於¶人轉
入勢家過眼雲烟不復再覩矣¶
　　　跋草書千文¶
懷素亞栖皆有草書千文是巻書法矜竒有驚蛇入草
<pb:KR4f0025_WYG_053-3b>
猛燒<md:KR4f0025_SBCK_053-2b>¶吹煙之勢中間更眺為瞭更殷為商更匡為輔而
真宗以後¶廟諱直書當屬宋初墨蹟疑是南嶽宣義大
師夢英筆也¶
　　　書黄山谷試李展筆真蹟巻¶
涪翁試李展筆作書有如張顚蘸醉中髪觀其曲折如
意匪¶特書法通神并想見展製筆之妙¶
　　　書曹太尉勛迎鑾七賦後¶
右迎鑾七賦一巻宋曹太尉勛奉詔迎道君梓宫及顕
<pb:KR4f0025_WYG_053-4a>
仁韋¶太后作也公以紹興十一年十月治行明年七月
顯仁自東¶平登舟梓宫既還后居慈寕殿公力請祠居
天台山繪圗作¶賦傳於家題雖分為七實一篇爾公之
子姓世居海鹽保有¶此巻半千餘年勿失近乃歸予宗
人衎齋重為裝池珍襲之¶㑹予獲公松隱集四十巻顧
闕七賦之四覩公手蹟遂冩成<md:KR4f0025_SBCK_053-3a>¶足本衎齋亦鈔完公集
鄙意宜以公北狩行録并附集中尤¶勝舉也衎齋听然
曰諾因具識之
<pb:KR4f0025_WYG_053-4b>
　　　趙子昻書十二月織圗後¶
趙文敏書偽本最多即有亂真者僅得其娬媚而已此
巻風¶骨戍削當屬晩年家居時筆詩亦有陶靖節風味
題云奉懿¶㫖作當日宫闈猶知重文且留心蠶織皆可
記也¶
　　　跋趙魏公書¶
書家翠墨流傳於世者惟顔魯公趙魏公最多葢蘇黄
諸君¶子曽有黨禁而兩公無之也今之作偽者動用粉
<pb:KR4f0025_WYG_053-5a>
牋雙鈎以¶眩人目雖云下真蹟一等翻不若摹拓之存
其真矣是本波¶磔飛動對之爽神為跋其尾¶
　　　鮮于伯機草書千字文跋<md:KR4f0025_SBCK_053-3b>¶元自趙子昻書法盛行一時相率習妍媚之體獨鮮于
伯機¶以古瘦見長世所傳高閑千文及張旭書大約多
出其手也¶是册脫去狂怒之習平淡之中筆法最為謹
密後及宋集賢¶李昭文周景逺田師孟李惟肅皆北方
能書家惜其書今罕¶傳矣伯機漁陽人居于浙予浙人
<pb:KR4f0025_WYG_053-5b>
客漁陽題其書異哉¶
　　　跋陳子㣲書¶
呉人陳深字子㣲宋遺民入元以能書薦不出其居曰
寧極¶齋予家藏有詩一巻讀春秋編五巻此本當是子
㣲所書小¶印曰仲房者蕭山魏文靖公驥也¶
　　　書張子宜墨蹟册¶
古人詩文不欲自露其才恒以澹泊見滋味於書法亦
然第¶審楷則弗逞姿媚故晉唐墨蹟勒諸石而彌工若
<pb:KR4f0025_WYG_053-6a>
趙呉興董<md:KR4f0025_SBCK_053-4a>¶華亭手書藏者爭詡為墨寶一摹勒上石乃
削色矣無他過¶於逞姿媚也長洲張子宜不以書名其
裔孫星貯有小紙書¶五則頗與范文正所書伯夷頌手
蹟相似子宜生元季早有¶鄉曲譽明初一舉秀才除都
水郎即免官歸居朱樂圃舊里¶為四傑十友讌游之所
詩所云坊存前哲號屋貯古人書者¶是也呉中書畫流
轉方域而子宜晩託跡於乘田委吏仕既¶不達名亦晦
焉星以遺楷索予題識予思先生以甘白自號¶詩筆一
<pb:KR4f0025_WYG_053-6b>
歸簡古書亦瘦硬通神星也試鋟之石俾作書斷者¶更
估之何如¶
　　　悊皇帝御書跋¶
右徳陵手勅三通先太傅文恪公在内閣時所奉批荅
也其¶一遣代祀三皇廟一以皇妃逝祔葬孝潔皇后陵
命傳諭禮<md:KR4f0025_SBCK_053-4b>¶工二部造墳一安光宗帝后神主於太廟葢
當時批荅尚多¶兹特兵火後僅存者爾朝野相傳帝天
縱巧慧能手操斧鋸¶造輕車小屋萬幾不理以是威權
<pb:KR4f0025_WYG_053-7a>
下移今觀三勅書法雖不¶工未嘗假手司禮内監初政
猶然逮先公及福清葉公先後¶去位中官始無忌憚詔
㫖不自帝出而朝士之禍烈矣然則¶否泰之反類由於
大小之往来三勅似無關於治忽而天啓¶初終之政論
世者所當辨也¶
　　　跋王陽明先生家書¶
王子逸仲出陽明先生平浰賊後家書見示定亂之頃
不矜¶不伐意在乞休足以見先生之學力未嘗與人争
<pb:KR4f0025_WYG_053-7b>
功能也顧¶世儒言性理以先生學術未純動加詆毁然
㣲先生則寧藩¶之變危及社稷靖難前事可為寒心乃
吳人伍袁萃倡邪説<md:KR4f0025_SBCK_053-5a>¶誣先生潛通叛藩曲學阿世之士
從而傅㑹之其亦不仁甚¶矣嗟嗟悲夫今之從政者患
得患失克如先生功成不居第¶思乞休幾人哉覽先生
家書可興感也¶
　　　題十五完人墨蹟¶
崇禎十七載爰立作宰輔五十人國亡後存者尚多其
<pb:KR4f0025_WYG_053-8a>
出處¶或殊居恒與世接欲求為完人難矣機山閣老考
終於江南¶未入¶
皇朝版圗之前皭然無滓當時幸免東市之禍晩節益
為正¶人所依歸即巻中九人皆見危授命者也公孫介
維持以示¶予予請悉出笥中所藏復益以傅公冠張公
國維文公安之¶彭公期生沈公猶龍五先生手蹟裝池
巻後并閣老標題改¶稱十五完人墨寶謹拜手而書其
末<md:KR4f0025_SBCK_053-5b>¶
<pb:KR4f0025_WYG_053-8b>
　　　高念祖先世遺墨跋¶
予友高念祖一飯不忘其先與之言非祖父之言勿道
也嘗¶集其先世手書裝潢成巻葢雖南游舒越西北入
於燕齊梯¶涉數千里必載以行其用心勤矣昔江左諸
王氏多工書至¶唐則天后索諸其裔方慶方慶集其先
二十八人之書以獻¶后命善書者鈎畫設九賔觀之武
成殿上其遺蹟流傳世以¶為寶今高氏數公雖不盡以
能書著俾傳諸子孫克盡如念¶祖之用心守以勿失焉
<pb:KR4f0025_WYG_053-9a>
知不為後時所寶念祖請予書其尾¶其以予言為可徴
也夫¶
　　　鉏菜翁夢記跋¶
周禮占㝱有六曰正曰噩曰思曰寤曰喜曰懼若曹先
生所¶述三㝱殆噩㝱而不失其正者歟先生窮究儒者
之學其於<md:KR4f0025_SBCK_053-6a>¶佛氏之書非其專好乃頻有感於觀世音菩
薩者何歟豈晝¶之云為固嘗思道之而忽感於中歟易
曰神以知來知以藏¶往惟先生於佛氏之説寂然無動
<pb:KR4f0025_WYG_053-9b>
於心斯能感而遂通其故¶其於鬼神之情狀宜無不知
也蓋誠之不可揜信有若記之¶所云者圖而傳焉可以
明吉凶憂患之故矣原佛氏之入中¶國其初感於漢明
帝一夢而百千年來師其説不敢異彼能¶入人夢寐而
誘之以善吁亦神矣哉¶
　　　書沈文恪公行書巻¶
順治初雲間幾社諸子多有存者後進領袖詩稱吳懋
謙六¶益書稱計南陽子山公起相抗而能傾心下之既
<pb:KR4f0025_WYG_053-10a>
貴延之下¶榻與之分財簦笠之盟無間也¶
天子重公書恒
召入禁廷冩屏幛碑版
朝囘鄉䣊韋布<md:KR4f0025_SBCK_053-6b>¶入都謀席研之地者公為作薦牘動費
百番紙無厭倦色在¶邸舎御下以慈童僕或不受約子
山於公前執而撻之公笑¶謝曰朋友之道當如是矣都
人傳以為佳話是巻大半公手¶札雖非生平絶品而真
氣溢於紙墨間不易得也嵗壬戌夏¶五月
<pb:KR4f0025_WYG_053-10b>
駕在瀛臺予時知
起居注侍班天久不雨¶
天子諭輔臣謂嵗旱時政必有闕失可同九卿詹事科
道㑹¶議以聞因隨大學士後羅坐武英殿東南盈庭僉
曰
衮職¶無闕公獨昌言三事一山海關滿洲差員當徹一
湖口關江¶湖之衝非商估停泊之所舟易覆溺宜仍徙
九江為便一有¶司盜案處分過嚴以是諱盜者衆反為
<pb:KR4f0025_WYG_053-11a>
民害於時合班大臣¶齊怒視公雜以詼訕而公不顧也
大學士轉奏事雖不果行<md:KR4f0025_SBCK_053-7a>¶退與同僚言交歎仁者之勇
為不可及迨公沒後晉陵士子¶有代朝貴撰公墓碑者
挈其綱云公以能書聞海内者四十¶年是以沈度兄弟
目公矣巻為同知辰州府事平湖沈暭日¶融谷所藏公
以族子遇之者故裝界日題以文恪公遺蹟而¶不著姓
邇年以來廷臣以文恪易名者匪一人予慮後之覽¶者
或致疑非公書也遂著姓以表之<md:KR4f0025_SBCK_053-7b>¶
<pb:KR4f0025_WYG_053-11b>
　　　書姜編修手書帖子後¶
吾友慈溪姜西溟以古文辭馳譽江表書法亦通神老
而不¶遇用薦入史館食七品俸贈厥考為郎妣孺人予
嘗勸其罷¶試鄉闈西溟怒不荅也生平不食豕兼惡
人食豕一日予戲¶語之曰假有人注鄉貢進士榜蒸豕
一柈曰食之則以淡墨¶書子名子其食之乎西溟笑曰
非馬肝也年七十果以第三¶人及第楚辭所云年既老
而不衰者矣江都程子蒿亭夙愛<md:KR4f0025_SBCK_053-8a>¶其書法查浦編修因
<pb:KR4f0025_WYG_053-12a>
以笥中册贈之觀其濃纎痩硬靡不合¶度蒿亭幸無飲
缸面酒輕為人所賺也小長蘆八十翁朱彞¶尊書¶
　　　書東田詞巻後¶
予少日不喜作詞中年始為之為之不已且好之因而
瀏覽¶宋元詞集幾二百家竊謂南唐北宋惟小令為工
若慢詞至¶南宋始極其變以是語人人輒非笑獨宜興
陳其年謂為篤¶論信夫同調之難也其年没後予詞亦
不復多作及讀東田¶小令慢詞克兼南北宋之長與予
<pb:KR4f0025_WYG_053-12b>
意合予嘗衍土風為鴛鴦¶湖櫂歌百首東田亦以吳苑
風景作望江南六十闋予詩修¶地志者見之槩寘不録
而東田樂章有井水處無不歌之者¶惜其年早逝不獲
同賞擊也<md:KR4f0025_SBCK_053-8b>¶　　　書先太傅奏疏尺牘巻後¶
先太傅通籍後未嘗引書記相助故生平疏牘皆自具
草彞¶尊少日覩有容堂西廡留有四櫝經亂盡失之既
而搜訪掇¶拾五十年裝界成六册書其後曰先公萬厯
<pb:KR4f0025_WYG_053-13a>
中以禮部左侍¶郎掌本部尚書事清徳著聞是時朋黨
紛爭先公中立不倚¶惟力持讜議抗疏建儲迨冊立㫖
下出儀注於袖信宿而大¶典行他若劾鄭國泰外戚不
當預國事利瑪竇宜勒其歸國¶琉球遣使當仍依㑹典
差給事行人不可失信外蕃在政府¶日救鄒公元標王
公紀皆存朝廷大體即如尺牘草藁十九¶多與封疆大
臣論邊防絶不及私也¶¶留此六冊貽我子孫庶幾他日
有覽彞尊跋尾<md:KR4f0025_SBCK_053-9a>¶知不誣其祖稍見先公立朝之大節焉
<pb:KR4f0025_WYG_053-13b>
　　　書先文恪公覆楊通政劾羅近溪疏後¶
明自正徳以後講學者多師王伯安伯安諸弟子漸流
於禪¶至萬厯初南城羅維徳拾禪宗之餘唾惑世誣民
益無忌憚¶狂瀾不可遏矣楊公官南通政使上疏糾之
先公掌禮部尚¶書事覆疏千言要以去邪説正人心為
先務實録未之載者¶殆史臣憚偽學之虛聲曲䕶其短
諱之云爾楊公上饒人諱¶時喬嘉靖乙丑進士仕至吏
部左侍郎贈尚書諡端潔
<pb:KR4f0025_WYG_053-14a>
　　　書忠貞服勞録後¶
忠貞服勞録一巻彞尊第八叔父芾園先生述先大父
忱予¶府君治蹟而作也先大父以萬厯四十七年由官
生除都察¶院照磨厯都事署經歴司天啓初授階修職
郎覃恩勅曰先<md:KR4f0025_SBCK_053-9b>¶帝舊學於乃父詒輔予沖人茲爾勾稽
故牘勞於其官朕甚¶嘉焉時吉水鄒公元標長安馮公
從吾同掌院事闢首善書¶院退朝講學府君訓工掄材
與吳江周公宗建協力營造㑹¶轉後軍都督府經厯司
<pb:KR4f0025_WYG_053-14b>
都事進階文林郎尋升太僕寺丞遷¶工部營繕清吏司
主事奔太傅文恪公喪回籍嵗丁卯魏忠¶賢擅權久三
殿工未竣羅織不附已者坐贓鉅萬以濟將作¶於是御
史梁夢環阿其意章劾數十人誣府君協理馬政邊¶餉
虧額宜下法司提問府君服除入都逆黨將逮府君入
獄¶乃封章自訟事得解補官進階承徳郎崇禎二年都
城被圍¶府君分守西直門破帽敝衣登陴與將士巡邏
莊烈皇帝御¶下聰察不時遣左右詗諸臣之疎懈杖闕
<pb:KR4f0025_WYG_053-15a>
下革職者有之府¶君午飯門樓中使持令箭突至知府
君貴公子將肆誅求及<md:KR4f0025_SBCK_053-10a>¶見所進止赤倉米臭魚而已歎
息去自是詗者相傳不更訶¶責府君居京師善測北地
隂晴一日市葦蓆千條鏟帚各數¶百夜半雨霰交集八
門守者皆譁獨西直埽除蓋蔽宴如也¶明年轉員外郎
又明年出知雲南楚䧺府事一介不取諸民¶招流民平
榖價恤獄囚絶争訟寛馬戸之逋責釋僰婦之箠¶楚甫
八月而楚雄無枹鼓之警㑹聞母何太夫人訃遂解印
<pb:KR4f0025_WYG_053-15b>
綬力不能具舟楫巡按御史姜公思睿語寮宷曰朱守
可謂¶身處脂膏不能自潤今萬里長路豈能步還乃各
率私錢贈¶行府治百姓拒輪於道爭賦歌詩謡辭以述
徳取陸續故事¶繪圖題曰鬱林石其謠曰清平太守一
世難百鳥有鳳鳳有¶鸞鬱林石所載也寒家自文恪公
以宰輔歸里袍帶嘗寄質¶庫中所遺府君止墓田七十
畝故徳陵諭葬文曰生且無居<md:KR4f0025_SBCK_053-10b>¶沒焉能葬至府君而貧
尤甚然㢘不沽名以是未顯於世彞¶尊仕不達幸遵祖
<pb:KR4f0025_WYG_053-16a>
父之遺訓歸守墓田奉祭祀讀先生所著¶録因取録中
未詳者書之授諸桂孫稻孫焉¶
　　　先君子五言詩書後¶
右五言詩一篇明崇禎戊辰先子於杭州西湖上觀毁
魏忠¶賢生祠作也凡四十有六韻先是河南道御史廣
州梁夢環¶羅織朝士之不附忠賢者先大夫曽官工部
營繕司主事以¶先太傅文恪公喪奔回籍尚未起復夢
環誣奏下法司提問¶㑹思陵御極先大夫入都上疏自
<pb:KR4f0025_WYG_053-16b>
訟獲免西湖毁祠之日正¶先子憂患之餘也逆祠之建
始浙江巡撫桐城潘汝楨擇地¶於關壯繆岳忠武雙廟
之間祠成聞於朝賜額曰普徳由是¶封疆大吏尤而效
之清苑閻永泰巡撫順天總督薊遼保定<md:KR4f0025_SBCK_053-11a>¶等處軍務於
所部建魏璫祠七所天津則巡撫永城黄運泰¶長蘆則
御史合肥龔萃肅薊州則巡撫杞縣劉詔保定則巡¶撫
代州張鳳翼房山則部曹何宗聖盧溝橋則工部主事
臨¶川曽國楨宣府則巡撫䝉隂秦士文南直隸蘇州則
<pb:KR4f0025_WYG_053-17a>
巡撫遂¶安毛一鷺巡按蘄州王瑛揚州則巡鹽御史藁
城許其孝巡¶按莆田宋楨漢淮安則總督漕運户部尚
書濰縣郭尚友徽¶州則知府祁縣頡鵬應天則指揮李
之才山東濟寧則總督¶河道工部尚書南樂李從心徳
州則巡撫潁川李精白登州¶則巡撫榮河李嵩山西大
同則巡撫魏縣王㸃代州五䑓山¶則總督閬中張樸巡
撫興州曹爾楨巡按臨邑劉宏光河東¶則巡鹽御史縉
雲李燦然河南開封則巡撫大名郭增光巡¶按餘姚鮑
<pb:KR4f0025_WYG_053-17b>
竒謨參政海寧周鏘祥符知縣泰興季寓庸陜西<md:KR4f0025_SBCK_053-11b>¶延綏
則巡撫萊蕪朱童䝉固原則巡撫武定史永安湖廣武¶
昌則巡撫慈豁姚宗文巡按東莞温臯謨至都城内外
建祠¶尤多勲臣則保定侯梁世勛博平侯郭振明武清
侯李誠銘¶詞臣則庻吉士大興李若琳臺臣則日照李
蕃廬陵黄憲卿¶夀張王大年旌徳汪若極平定張樞河
間智鋌府尹則陽城¶李春茂餘若主事張化愚上林監
丞張永祚爭先營建六街¶九衢祠宇相望有建於内城
<pb:KR4f0025_WYG_053-18a>
東街者於時工部郎餘姚葉憲¶祖私語人曰此天子幸
辟雍馳道也駕出土偶豈能起立乎¶偵者以告忠賢即
日削其籍祠以宏麗相尚瓦用琉璃像加¶冕服有沉檀
塑者眼耳口鼻手足宛轉一如生人腸腑則以¶金玊珠
寶充之髻空一穴簪以四時花朶其襃頌之辭有曰¶至
聖至神中乾坤而立極乃文乃武同日月以長明毎建
一<md:KR4f0025_SBCK_053-12a>¶祠必以上聞閣臣輒以駢語襃答尤悖逆者國子監
生陸萬¶齡以忠賢頒要典比於孔子作春秋忠賢殺楊
<pb:KR4f0025_WYG_053-18b>
左周魏諸公¶比於孔子誅少正卯請建祠國學之右扁
額曰配聖㑹悊皇¶帝宴駕乃止而江西巡撫益都楊邦
憲毁周程朱子祠兼奪¶澹䑓子羽祠碎其像時思陵已
即阼矣仍疏請建逆祠及忠¶賢誅諸祠悉為士民所毁
凡建祠者盡入逆案額名可記者¶有永恩感恩祝恩瞻
恩隆恩洽恩沾恩廣恩留恩湛恩懷徳¶昭徳懋徳戴徳
瞻徳普徳彰徳顯徳崇徳隆徳成徳萃徳仰¶徳襃勛崇
勛茂勛表勛鴻勛隆勛崇功元功報功旌功懐仁¶崇仁
<pb:KR4f0025_WYG_053-19a>
隆仁存仁廣仁景仁(缺/)仁嘉猷懋猷徳馨徳芳留敬鴻¶
惠隆禧永愛著愛餘難以悉數矣康熙己未五月史局
既開¶與同館諸君徴及舊事退而書於先子詩後小雅
十月之交<md:KR4f0025_SBCK_053-12b>¶篇曰四國無政不用其良爰列皇父家伯仲
允暨番棸蹶楀¶字爵俾聞者足以戒彞尊職在國史敢
引小雅之義具書之¶未可因佞人之有後而隱其惡也
先子萬厯末補秀水縣學¶生天啓五年九月承先太傅
廕授中書科中書舎人名注復¶社初集是嵗八月初吉
<pb:KR4f0025_WYG_053-19b>
彞尊敬書¶
　　　題亡兒書陶靖節文¶
康熙己卯三月從呉門借鈔雪山王氏紹陶録歸示亡
兒伏¶枕讀一過作而曰少陵野老譏陶公未必能達道
非篤論也¶病少間為&KR0034;嵉書此册自後不復能作書蓋
絶筆也昔㕁嘉¶賔死其父方回哭之慟嘉賔門人出其
所遺小箱皆與桓宣¶武往返密計方回乃不哭今見亡
兒遺紙非古不道老淚何¶由得乾邪涂月八日竹垞㷀
<pb:KR4f0025_WYG_053-20a>
獨叟書<md:KR4f0025_SBCK_053-13a>¶　　　書羅浮蝴蝶歌巻後¶
爾雅不釋蝶名六朝文士不作蝶賦蝶亦不幸矣其後
滕王¶湛然畫蝶下及菜花子村裏來皆為調鉛殺粉臨
川謝無逸¶咏蝶多至三百首蝶又未嘗無知己也崇禎
間長山王君㞳¶生知如臯縣事酷愛蝶縣民有犯者籠
蝶輸君輒免暇登廨¶舎高處放之以為笑樂惜其未見
羅浮鳳子使知增城博羅¶二縣致羅浮蝶繭千百縱之
<pb:KR4f0025_WYG_053-20b>
萬花谷中不更愉快乎里中戴¶君索予父子書羅浮蝶
歌漫綴於後¶
　　　書戴貞女事¶
國子監生桐鄉金梁聘同縣戴氏女昬有期矣梁以疾
卒女¶告父母斬衰而哭請於舅姑撫叔之子為嗣誓死
不嫁由是¶鄰里戚懿交稱其賢聞於校官諗於縣其兄
公行人司行人<md:KR4f0025_SBCK_053-13b>¶樟請為文昭諸彤管或告朱叟曰禮有
三殤喪服傳年十九¶至十六為長殤喪未成人者其文
<pb:KR4f0025_WYG_053-21a>
不縟今梁年十七而夭則¶猶未成人也應之曰記不云
乎丈夫冠而不為殤婦人笄而¶不為殤袁準曰男子十
六而成童國君十五而生子然則十¶五十六可以為成
人矣準之言是也或又曰弔也者賔之禮¶也未昬而女
死壻齊衰弔焉夫死女斬衰弔焉所行者弔禮¶所服者
弔服不以主道予之明矣今戴氏之女猶未成婦赴¶哀
而見其舅姑則婦道也居其廬則妻道也撫其孤則母
道¶也非過於禮者與應之曰女未昬而喪其夫禮有往
<pb:KR4f0025_WYG_053-21b>
弔之文¶凡弔者出即釋其服而女以斬衰乃妻之本服
又必葬而後¶除之則與賔不侔矣且漢制婦人不貳斬
既服之以弔嫁而¶為後夫服是二斬也貞女義勿敢出
也或又曰儀曹職掌民<md:KR4f0025_SBCK_053-14a>¶間寡婦五十以後不改節者旌
表門閭葢慮貞不字者十年¶字也今戴女年甫十七爾
試思人之境遇靡常焉知必遂其¶願應之曰士以志為
尚女子亦然志既先定鬼神其依天且¶不違故欲恒其
徳在定其志而已衛之共姜賦柏舟自誓其¶辭曰之死
<pb:KR4f0025_WYG_053-22a>
矢靡它又云之死矢靡慝卒踐其言非前事可師¶也與
或又曰禮女未廟見而死歸葬於母氏之黨周官媒氏¶
禁遷葬與嫁殤者故邴原女沒不從魏武之命與倉舒
合葬¶今戴氏女未昬而哭其夫留事舅姑撫叔之子為
子將終身¶焉死可以合葬否與應之曰詩言之矣榖則
異室死則同穴¶以言未共牢而食者也戴女既殯於金
則舅姑得葬其婦嗣¶既立則子職得葬其母事雖近於
嫁殤議禮者似宜通其變¶焉叟耄矣不能俟貞女坊表
<pb:KR4f0025_WYG_053-22b>
之年信其立志之專而特書其<md:KR4f0025_SBCK_053-14b>¶事<md:KR4f0025_SBCK_054-1a>¶　
　
　
　
　
　
　曝書亭集巻五十三

<pb:KR4f0025_WYG_054-1a>
欽定四庫全書
　曝書亭集巻

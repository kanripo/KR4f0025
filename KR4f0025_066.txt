# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:14
#+PROPERTY: JUAN 66

¶
　記(二/)¶
　　　尚書杜公疆理記¶
皇帝受寳命一十九年海波不揚金門厦門以次列戍
於時¶總督福建軍務都御史臣啓聖上言今投誠之衆
率前遷徙¶界外之民勒歸農則無田可給勢將復去為
<pb:KR4f0025_WYG_066-1b>
盗莫若以界外¶田地按籍給還并弛海禁收魚鹽之利
給軍食疏下廷臣議¶僉持不可二十二年夏靖海将軍
臣琅克彭湖島秋台灣平¶㨗書至¶
皇帝嘉悦解衣賜琅并製詩褎美焉誕諏吉日告祀¶
孝陵冬十月戊寅<md:KR4f0025_SBCK_066-1b>¶皇帝若曰海壖之弗靖權畫地以民遷民之蕩析朕䀌
傷于¶心久矣兹海澨永清界外田畝宜給還耕垡咨汝
工部侍郎¶世鑑副都御史呀思哈偕往江浙吏部侍郎
<pb:KR4f0025_WYG_066-2a>
臻内閣學士石¶柱偕往閩粤欽㢤其善體朕意定軍之
制圖民之艱於是杜¶公拜
命出是月己丑發京師明年正月踰大庾嶺¶
皇帝申命進公工部尚書公乃諏日展界自欽州之防
城始遵¶海以東歴府七州三縣二十九衞六所一十七
巡檢司一十六¶臺城堡砦二十一給還民地二萬八千
一百九十二頃復業¶丁口三萬一千三百定懸軍之營
二十八而廣東之疆理復¶矣自福寧州西分水關始遵
<pb:KR4f0025_WYG_066-2b>
海以東歴府四州一縣二十四¶衞四所五巡檢司三關
城鎮砦五十五給還民地二萬一千¶一十八頃復業丁
口四萬八百定懸軍之營三十三而福建<md:KR4f0025_SBCK_066-2a>¶之疆理復矣
是役也公往還嶺海舟車之跋涉不啻三萬里¶蠻煙瘴
雨毒霧之交侵蛇蛟之屢舞公與傔僕六七卧起油¶幕
虎觸其藩不懾鬼嘯于林不驚僉謂公之大勇賁&KR0008;莫
及¶行則射麋以為粻縫蕉以被體安于惡衣食而不求
温飽忘¶一身之辛劬勞來安集俾氓反其宅商趂其墟
<pb:KR4f0025_WYG_066-3a>
苗秀于田水¶歸于壑牛宫豕圏雞栖鴨䦨各得其所甫
終歳告成于¶
闕下公雖不自言功而功已盖于南國矣當周盛時召
康公¶以重臣克親民事詩人懷之曰昔先王受命有如
召公日辟國¶百里其後穆公繼之詩人又詠之曰式辟
四方徹我疆土于¶疆于理至于南海夫以二公奏績于
先後者公以一人兼之¶宜為¶
至尊注意而六卿掌其四也公既歸田考終特未邀易
<pb:KR4f0025_WYG_066-3b>
名之<md:KR4f0025_SBCK_066-2b>¶典&KR0156;尊公之里人也慮公巡視本末未上諸國史
因追憶聞¶于公者麁舉大綱作記焉¶
　　　包山蔡氏宗祠記¶
包山蔡氏其始祖源宋祕書郎從高宗南渡居杭州子
維孟¶奉母徙呉與弟繼孟分宅居洞庭號東西蔡而西
房子姓尤¶蕃衍自維孟十二傳為烏程儒學訓導旭中
永樂庚子鄉試¶土人為建遺慶坊陳檢討繼作記稱其
好義樂善有世徳旭¶弟昇昭皆善詩呉人徐庸采入湖
<pb:KR4f0025_WYG_066-4a>
海耆英集昇孫羽仕為翰¶林孔目詩家稱之曰林屋先
生羽從弟範號曲巖王尚書世¶貞贈詩云家在五湖人
世外身安六帝太平中者是已敘其¶族則五支計其傳
則二十一世善不必施四海而積于一鄉仕¶不必登九
列而受一命再命學不必博通七略四部授諸弟<md:KR4f0025_SBCK_066-3a>¶子而
各守一經家有私集者二十有三人呉中自范氏外論¶
氏族之蕃世徳之乆莫蔡氏若也於是有撰宗譜以奠
世系¶者有置田以供祭祀者而祕書十八世孫某于縹
<pb:KR4f0025_WYG_066-4b>
緲峰之陽¶建立宗祠中為堂五楹連以屋二十間旁有
樓可逺眺望三¶歳而後落成走書幣請予作記予惟古
祀先之禮自禰而祖¶自祖而推之及始祖此王者報本
追逺之義也而諸侯之支¶子為卿大夫或自他國來者
俱謂之別子起自民庶致位卿¶大夫者亦從別子之義
得立為宗宗得立祠以飲食之禮親¶兄弟宗族窮者收
養之不知學者收而教之則自王者通于¶庶人王政之
存于今教民親睦宗祠其本務矣包山在太湖¶中不與
<pb:KR4f0025_WYG_066-5a>
城府接無郵傳轅馬之擾春秋享祀牲酒靡闕里逺¶而
能仁俗儉而可乆予老矣惜未克謁祠下紀之以文匪
獨<md:KR4f0025_SBCK_066-3b>¶美蔡氏之能合其族庶㡬三呉之士族聞者興起焉¶
　　　履素先生祠堂記¶
先王之敎民匪直鄉遂大夫閭師黨正之職也凡仕而
已者¶歸教其里沒則祀之瞽宗漢晉經師設黌堂繕精
舍至于宋¶府州縣學外分建書院擇耆儒為山長或與
博士弟子争多¶焉明初山長廢而書院尚存講學者得
<pb:KR4f0025_WYG_066-5b>
以專席其後朋黨盛¶而學術殊時文工而經義晦科名
重進取亟而力田孝弟無¶人必藉鄉有善士導以親親
敬長之節離經辨志之方故夫¶師逸而功倍化民成俗
而有司莫知斯則儒者之效矣曩予¶泊舟匠門聞岸有
讀書聲詢之則順治甲午鄉貢進士張先¶生曾餘之學
舍後四十年獲交先生之叔子大受大受識達¶而才敏
洽聞周見自舉于鄉名日盛弟子著錄者數百人席<md:KR4f0025_SBCK_066-4a>¶硯
不能容則廣其宅齋曰拙齋亭曰讀書之亭軒曰活碧
<pb:KR4f0025_WYG_066-6a>
之¶軒又于衡宇之陽築堂曰孝亷之船不忘厥考所自
也逾年¶負笈者益衆爰拓地于水南立軒于橋下軒東
曰潮生閣用¶紀落成之候閣東建祠奉栗主以祀先生
焉於時巡撫都御¶史商丘宋公過而題其扁曰履素里
之父老僉曰先生居家¶以孝友遇人以誠持己以介士
之百行備焉宜有私諡易名¶乆矣宋公所題則公也非
私也今而後吾黨合以是稱先生¶於是攜榼酒陳百果
爇瓣香長幼胥拜祠下大受請于予曰¶是不可無記因
<pb:KR4f0025_WYG_066-6b>
書其本木于壁先生諱慶孫先世嘉定人徙¶郡治縣學
生諱慎徳之子嵗貢生諱應文之孫福建按察司¶副使
諱情之曽孫遺書有尚書集要侣蛩齋集¶
　　　真賞樓記<md:KR4f0025_SBCK_066-4b>¶平山之堂既成越明年中書舍人汪君季甪拓堂後地
為樓¶五楹設栗主以祀歐陽永叔劉仲原父蘇子瞻諸
君子名曰¶真賞之樓盖取諸永叔寄仲原父詩中語也
君既為文勒堂¶隅識落成之嵗月請予作斯樓記於是
<pb:KR4f0025_WYG_066-7a>
樓成又逾年矣方山¶隂金公將知揚州府事實期予適
館既而予不果徃及聞堂¶成之日四方知名士會者百
人多予舊好咸賦詩紀其事顧¶予獨客二千里外不獲
與私心竊悔且憾回憶曩時客揚州¶登堂之故址草深
數尺求頹垣斷砌所在不能辨識愾然長¶謡謂兹堂之
勝殆不可復覩曽幾何時而晴闌畫檻忽涌三¶城之表
且有飛樓峙其後既感廢興之相尋復歎賢者之必¶有
其助也當永叔築堂時特出一時興會所寄然春風楊
<pb:KR4f0025_WYG_066-7b>
柳¶蓋别久而不忘子瞻三過其下悵仙翁之不見至題
詞快哉<md:KR4f0025_SBCK_066-5a>¶亭尚吟思此堂未已即永叔亦感仲原父能留
其游賞之地¶賦詩逺寄是當時諸君子未嘗一日忘兹
堂可知已肇祀焉¶庶其馮依而不去者與堂之廢自世
人視為游觀之所可以¶有無守是邦者或不為葺治至
于日圮理固然也試登是樓¶見永叔以下凡官此土有
澤于民者皆得置主以祀後之君¶子必能師金公之遺
意克修前賢之蹟則是斯樓成而平山¶之堂始可厯久
<pb:KR4f0025_WYG_066-8a>
不廢足以見汪君之用意深且逺也予雖不¶獲觀堂落
成與諸名士賦詩之末猶幸勒名樓下附汪君之¶文並
傳于後亦可以勿憾矣夫¶
　　　萬栁堂記¶
度隙地廣三十畆為園京城東南隅聚土以為山不必
帖以¶石也捎溝以為池不必甃以甎也短垣以繚之騎
者可望即<md:KR4f0025_SBCK_066-5b>¶其中境轉而益深園無雜樹迤邐下上皆栁
故其堂曰萬栁¶之堂今文華殿大學士益都馮公取元
<pb:KR4f0025_WYG_066-8b>
野雲亷公讌游舊地¶以名之也古大臣秉國政往往治
園囿于都下盖身任天下¶之重則慮無不周慮周則勞
勞則宜有以佚之緩其心葆其¶力以應事機之無窮非
僅資游覽燕嬉之適而已方元之初¶亷公定隴蜀還進
拜中書平章政事賜宅一區暇同盧趙諸¶君子出郊置
酒所謂萬栁堂者故老相傳在今豐臺左右當¶其飲酣
賦詩命歌者進驟雨新荷之曲風流儒雅百世之下¶猶
想見之今公弼諧盛際謀謨内賛坐致太平其勲業與
<pb:KR4f0025_WYG_066-9a>
亷¶公等然亷公宣撫隴蜀荆南威望著于方隅而公澤
洽天下¶亷公在廷日少公自翰苑登政府立朝且三十
年亷公畏譏¶憂讒而公一徳孚于上下所遇之隆有過
于昔賢者要之勤<md:KR4f0025_SBCK_066-6a>¶學好士孜孜恒若不及則異代同揆
宜其曠世有契于心也¶彞尊客山東時道經臨朐觀乎
熏治之源清泉白沙淪漣側¶坎之下叢竹百萬詢之則
公之別業循階以登徑之翳者當¶辟石之戴土者當剔
亭之圮者當葺公輟不治顧専力于是¶則以冶源公所
<pb:KR4f0025_WYG_066-9b>
獨樂而京師與天下人同其樂也入其門門¶者勿禁升
其堂堂焉者勿問庶㡬物我俱忘者與堂成後適¶四方
人士應召至京師公傾心下交貧者為致館病饋以藥¶
䘮者賻以金一時抒情述徳咸歌詩頌公難老又慮公
舍斯¶堂而請歸里也爭賦咏公前期公樂之而不去彞
尊椎鄙無¶文獨未獲游公之門其為斯堂記者譬猶山
禽楚雀啁啾翠¶隂之交公之聼之未必不欣然悦于耳
焉
<pb:KR4f0025_WYG_066-10a>
　　　池北書庫記<md:KR4f0025_SBCK_066-6b>¶池北書庫者今少詹事新城王先生聚書之室也新
城王氏¶門望甲齊東先世遺書不少矣然兵火後散
佚者半先生自¶始仕迄今目耕肘書借觀輒録其副
每以月之朔望翫慈仁¶寺日中集奉錢所入悉以購
書盖三十年而書庫尚未充也¶自唐以前書多藏之
于官劉歆之七略鄭黙荀朂之中經新¶簿其後四部
七録代有消長民間所藏賜書之外無多焉耳¶自雕
<pb:KR4f0025_WYG_066-10b>
本盛行而書籍易得民間鏤版未貢天府者且十之
九¶由是官書反不若民間之多古之擁萬卷者自詡
比南面百¶城今則操一囊金入江浙之市萬巻可立
致然自博覽者觀¶之若無所覩也夫宋元雕本日就
泯滅幸而僅存于水火劫¶奪之餘藉鈔本流傳顧士
之勤于鈔冩百人之中一二人而¶已習舉子業者誦
四子書治一經不過四五十卷可立取科<md:KR4f0025_SBCK_066-7a>¶第而賈人
牟利亦惟近乎舉子業者是求非是則不顧至以¶覆
<pb:KR4f0025_WYG_066-11a>
醤裹麵糊蠶箔古之人竭心力為之者今人全不之
惜任¶其湮沒此士君子䀌傷于心而先生書庫之設
藏之惟恐不¶亟也&KR0156;尊經亂先世之遺書莫有存者
及壮餬口四方經過¶都市殘編㫁帙至典衣予直積
之二十年矣以驗藏書家目¶録則僅有其十之二三
焉然未嘗無出于藏書家目録之外¶者譬之于海九
川四瀆無不趨焉而滮池瀱汋之水聚而勿¶涸烏見
之飲啄魚得之泳游亦可自樂其樂而忘其身世之
<pb:KR4f0025_WYG_066-11b>
窮焉明年歸矣將尋先生之書庫借鈔所未有者奉
先生之¶命遂為先生記之¶
　　　傳經堂記¶
經之學温其故則新義愈出觧之而其藴不窮古之
士惟經<md:KR4f0025_SBCK_066-7b>¶術是務士能通經始可友天下士而富貴利
達非所論也經¶學莫盛于漢一經説至百餘萬言大
師衆至千餘人然班孟¶堅譏之謂禄利之路然至韋
賢父子以經術相時人語曰遺¶子黄金滿籝不如一
<pb:KR4f0025_WYG_066-12a>
經盖亦慕其名位通顯云爾揚子云有¶言大人之學
為道也小人之學為利也傳經者須以發策決¶科是
何異孔子讀而儀秦行者與仁和卓火傳氏立宗祠
于¶舍東榜其堂曰傳經奉祖考之遺書教授子弟又
樂與朋友¶講習東南之士以為倫魁焉卓氏居塘西
門才特盛以經學¶聞者五世然試多不利或薦于鄉
矣而試于禮部輒下第或¶于省中試矣僅列副榜是
豈卓氏于經術反未工與由其所¶學者非專事發策
<pb:KR4f0025_WYG_066-12b>
決科而務合乎古之學者故也堂之成且¶二十年吉
凶歡戚歌哭于斯者匪一火傳心力交瘁克守其<md:KR4f0025_SBCK_066-8a>¶先
人之緒誦讀勿輟誠有人所未易及者而火傳為¶¶¶¶¶作
傳經堂記¶
　　　願學堂記¶
户部郎新安程君視公築堂于宅之右其地爽以塏
開簾而¶山翠入過雨而澗泉分觀者咸曰君當補官
堂將成席未㬉¶而仕于
<pb:KR4f0025_WYG_066-13a>
朝焉君乃名之曰願學屬其兄子道原請記于予¶予
思儒者言學率本乎孔子孔子五十以學易韋編三
截鐵¶摘三折漆書三滅若是其勤也君年適五十矣
姑與言易可<md:KR4f0025_SBCK_066-8b>¶乎八卦相錯其別六十有四象言君子
之徳五十有三皆以¶為學者勸也合之禮記以言離
經辨志則以同而異也以言¶敬業樂羣則果行育徳
自彊不息也以言博習親師則多識¶前言往行虚以
受人也以言論學取友則朋友講習見善則¶遷有過
<pb:KR4f0025_WYG_066-13b>
則改也以言知類通達彊立而不反則類族辨物自¶
昭明徳立不易方也夫然安其學而親其師樂其友
而信其¶道時行則行教思無窮容保民無彊也時止
則止思不出其¶位不可榮以禄也孟子之願學孔子
者此也君早仕為郎所¶謂官先事者業試之而效矣
乃所願豈非志為先與古之親¶師取友莫若鄭康成
游學周秦之都往來幽并兖豫之域然¶後反乎北海
程伯子十五六時問學周元公慨然有求道之¶志未
<pb:KR4f0025_WYG_066-14a>
知其要泛濫于諸家出入于老釋者㡬十年返求諸
六<md:KR4f0025_SBCK_066-9a>¶經而後得之噫其難也已今君居新安新安之俗
人守程朱¶之學不出家而前言往行多識之而不窮
以今知古以近知¶逺以所見知所不見古病其勞者
君處其逸居是堂也寒暑¶相催而嵗成焉足以決進
退之機悟損益之義安有願乎其¶外者㢤予老矣盖
嘗終始于學然勤苦而難成内自反而益¶見其不足
竊喜君之同所願也在履之初曰素履往无咎象¶有
<pb:KR4f0025_WYG_066-14b>
之素履之往獨行願也顧人有願而不獲遂者君獨
行之¶又何咎之有¶
　　　樂儉堂記¶
太原劉炳請名其所居之堂予名之曰樂儉而為文
記之曰¶儉之為徳匪直以撙節日用飲食而已君子
將收其放心必¶自此始夫象犀琛貝綃紈錦綺臺池
僕御之盛人咸慕而趨<md:KR4f0025_SBCK_066-9b>¶焉及危機既觸紛華盡去悔
尤隨之往往退而䘮其所處未¶有百年不易者然後
<pb:KR4f0025_WYG_066-15a>
知儉之能乆惟其可乆而樂存焉盖我¶既閑其侈心
天下無不足之境食之糠&KR0008;而充然置之膏脂¶而不
潤宜其無戚戚之容而樂于中者有不能自已者已
太¶原唐叔之遺墟也儉唐風也請為子歌唐蟋蟀之
詩曰蟋蟀¶在堂嵗聿其暮今我不樂日月其除憂時
之易去思行樂之¶方也既而曰無已太康又曰好樂
無荒因為樂之一言申誡¶至再則仍未嘗樂也其二
章曰職思其外其思可謂深矣猶¶未免蹶蹶也其三
<pb:KR4f0025_WYG_066-15b>
章曰職思其憂夫至于思其憂則其可憂¶者已去而
袛見其可樂焉夫然後曰良士休休也此樂儉之¶説
也今太原之俗所不足者非儉也儉而能樂者鮮矣
知其¶樂者子試以予言告之<md:KR4f0025_SBCK_066-10a>¶　　　道珍堂記¶
康熙三十有六年冬太守廣寧黄公來知嘉興府事入
郛則¶瓦礫塞乎渠及堂塗則榛艿接于徑爰與邦人士
謀思營葺¶而疏瀹之念民力未遑也明年夏案無留牘
<pb:KR4f0025_WYG_066-16a>
黠者畏懦者懷¶公乃庀材鳩工先治其廨斵榩堊鏝子
來恐後於是彞尊方¶居長水之南池中芙蕖一花並蔕
紅衣綻綠房垂緗螺實以¶公嘉績之所召也以奉公公
適諏是日立柱礎架杗廇遂貽¶書請名其堂兼紀之石
且歸德于¶
天子肅清邉徼禎祥是致彞尊欲以不文辭非禮也敢
竊自¶幸生于堯舜之世獲覩¶
聖德神功靡逺勿届又有賢太守拊循閭䣊於焉咏歌
<pb:KR4f0025_WYG_066-16b>
太平¶燭于玊燭飲于醴泉暢于永風芙蕖雖小草曹植
賦之則曰<md:KR4f0025_SBCK_066-10b>¶覽百卉之英茂無斯華之獨靈傅亮賦之則
曰考庶卉之珍¶麗實緫美于芙蕖而江淹之辭則又進
焉而曰一為道珍二¶為世瑞至于並蔕則尤代所罕覩
故魏收志靈徵令禽竒獸¶嘉榖靡不登載而斯獨無之
益見致之匪易也稽之至元嘉¶禾志郡治㕔事後有清
香堂宋知秀州俞淛更扁曰敬信節¶愛蓋理㕔據子城
之内而軒其後為穿堂為後堂其來久矣¶堂之廢且百
<pb:KR4f0025_WYG_066-17a>
年鮮克有治之者迨公至而始考舊址復新之¶吁今之
守土者屏賔客省諮度則見以為能矣公府之不飾¶則
見以為亷矣雖然儒者之為政則有道焉居之必廣也
莅¶之必莊也蕪者治之塞者通之廢者舉之道存焉矣
堂之建¶詎足為公重而政事之暇豫多士庶民之胥附
僚屬吏之交¶孚於此覘公治術之先務焉宜其始建而
珍果適應其瑞也<md:KR4f0025_SBCK_066-11a>¶天子之徳亦我公之徳也公既命我請以道珍名堂可
<pb:KR4f0025_WYG_066-17b>
乎公¶曰可哉遂為文以紀落成之嵗月納之于壁用示
後之君子¶公名某字某康熙癸夘舉人¶
　　　十二硯齋記¶
中書舍人江都汪君季甪僦宅宣武門之右窮巷蕭然
饎㸑¶不繼君久病臥夢入廣庭得石硯一十二枚寤而
作歌其友¶和之君因名其齋俾秀水朱&KR0156;尊作記記曰
聚五方之人于¶京師各有所營晝之云為夜形諸夢寐
寤而詢之其可告人¶者寡矣古昔盛時以牛羊之牧其
<pb:KR4f0025_WYG_066-18a>
夢可獻于天子其降也得¶位夢棺得錢夢穢僅自喻于
心已焉舉平生無不可以告人¶而夢寐則有難言者吾
未見其可也君子之學貴夫内得于¶心而不外玩夫物
羅十二石于前不見其多無之不見其不<md:KR4f0025_SBCK_066-11b>¶足君豈惑于
是與顧一身之盈虛消息通于天地感于事物¶蓋所好
者存雖夢有難遽忘者恱之故言之而長言之歌且¶和
之至以名其室焉列禦㓂曰西極有人不食不衣以夢
中¶所為者為實十二硯之有齋齋之有記君子以為無
<pb:KR4f0025_WYG_066-18b>
不可也¶
　　　匏齋記¶
匏之為物其葉苦其蔓弱其形呺然非若瓠可以燔𤓰
可以¶菹世遂以無用目之然制為器可以象天地虗其
中可以受¶物截之則蠡窪之則樽&KR1479;以為笙大者巢小
者和挈竽而吹¶則為衆音之長匏非無用也審矣當其
秋霜既降呺然者堅¶水出其前略彴之不施䑰䑠之不
設掲者涉者厲者泝洄上¶者泝游下者潜行而泳者正
<pb:KR4f0025_WYG_066-19a>
絶流而亂者咸濡首滅頂是懼¶試腰以浮諸水則雖江
湖可以無沒其有濟于人為功甚鉅<md:KR4f0025_SBCK_066-12a>¶今刑部主事德州
謝君方山取以名其齋焉君質直好學所¶為歌詩無懦
響金清玉振若笙竽之恱耳悉中法度飲酒百¶觚不醉
君之所以自託非以是與雖然殆有濟物之思焉夫¶二
尺四寸之律取象于坎民之陷于法也如溺于淵覆育
者¶虛其中以服念則深者可以綆出漏者可以袽塞譬
置匏于¶河隨所溺而拯之車有時而溓舟有時而覆充
<pb:KR4f0025_WYG_066-19b>
匏之用無過¶涉之患而有共濟之功則凡經義之紛綸
賔坐之論說得之¶一室而施之萬事者何莫非君之匏
也于是其友秀水朱彞¶尊釋匏之義廣之作記書諸壁¶
　　　秀埜堂記¶
長洲顧俠君築堂于宅之北閭丘坊之南導以迴廊穿
以徑¶壘石為山望之平逺也捎溝為池即之藴淪也登
者免攀陟<md:KR4f0025_SBCK_066-12b>¶之勞居者無塵&KR0381;之患曉則竹雞鳴焉晝則
佛桑放焉於是¶插架以儲書叉竿以立畫置酒以娛賔
<pb:KR4f0025_WYG_066-20a>
客極朋友晜弟之樂¶暇取元一代之詩甄綜之得百家
焉業布之通都矣俠君乃¶夢有客愉愉有客瞿瞿一一
十十容色則殊或俛而拜或立¶而盱覺而曰是其為元
人之徒與將林有遺材而淵有遺珠¶與乃借鈔于藏書
者復得百家焉未已也博觀乎書畫旁搜¶乎碑碣真文
梵夾靡勿考稽又不下百家而元人之詩乃大¶備矣予
留吳下數過君之堂俠君請于予作記思夫園林丘¶壑
之美恒為有力者所占通賔客者蓋寡所狎或匪其人
<pb:KR4f0025_WYG_066-20b>
明¶童妙妓充于前平頭長鬛之奴奔走左右舞歌既闋
荆棘生焉¶惟學人才士著作之地往往長留天壤間若
文選之樓爾雅¶之臺是已吳多名園然蕪沒者何限而
滄浪之亭樂圃之居<md:KR4f0025_SBCK_066-13a>¶玉山之堂耕漁之軒至今名存不
廢則以當日有敬業樂羣¶之助留題尚存也俠君築斯
堂媕羣雅將自元而宋而唐而¶南北朝而漢悉取以論
定焉吾姑記于壁用示海内之誦元¶詩者¶
　　　六浮閣記
<pb:KR4f0025_WYG_066-21a>
六浮閣在查山之陽具區浸其右六浮者一曰長浮二
曰白¶浮三曰篛浮四曰苧浮五曰茅浮六曰箭浮其崇
卑小大形¶殊或斷或續迤邐隈隩之外方閣之未成也
嘉定李流芳長¶蘅過而樂之思以十千錢構草閣踞梅
林之上寫圖以告其¶友兼題長句覬其經營而終不果
也後八十年長洲張翁買¶此山始為建閣且治生壙背
阜面湖周樹石楠栝柏以為籓¶閣峙其南當春梅放拓
西牎俯視繁花百萬若密雪之被原<md:KR4f0025_SBCK_066-13b>¶隰游人詫勝絶焉
<pb:KR4f0025_WYG_066-21b>
未幾翁沒翁子士俊從而補葺之有徑有¶堂有庖有湢
於是四方名士牽拂相招來會歳在辛巳二月¶己未朔
予登是閣覩漁帆出沒浦樹清疎山鳥&KR1683;&KR1683;拂簾鳴¶旦
暮愛之不忍去遂留信宿士俊以記為請將刻之坐隅
予¶惟三命之說術者恒以動人然儒生不以為非蓋夭
夀通塞¶莫不有命焉至于山水之縁尤未易得處乎闤
闠有終身不¶知丘壑之趣者翁生居吳北郭即元時師
子林而井椁于山¶得無後艱之幽宅且建閣以表其勝
<pb:KR4f0025_WYG_066-22a>
則李君所願而不獲遂¶者翁克有之士俊善繼其志冀
揚翁名于百世是翁之享于¶天者孔厚不可謂時命之
不達也翁諱某字某自號松園老¶人其行義詳今禮部
尚書同里韓公菼所為志銘及處士睢¶州田君蘭芳墓表<md:KR4f0025_SBCK_066-14a>¶　　　西陂記¶
宋之故城其門名見于載記者陽也盧也䝉也桐也横
也桑¶林也垤澤也垤澤云者垤以言閼伯之丘澤睢水
也其地有¶蒲魚萑葦之利漁有村蟹有舍商丘宋公懷
<pb:KR4f0025_WYG_066-22b>
童時釣游之所¶思築圃於是以其在郭之西名曰西陂
顧未遑經始先定池館¶之目曰渌波村曰釣家曰緯蕭
草堂曰和松菴曰芰梁曰放¶鴨亭各系以詩都人士屬
而和焉圖之横幅者王山人翬也¶乆而公之懷故土益
甚則命禹鴻臚之鼎寫照作西陂魚麥¶圖取元結詩句
冀歸老于江湖記之以文者卲上舍長蘅也¶公巡撫江
南久簡以馭吏儉以示民¶
天子嘉其清徳
<pb:KR4f0025_WYG_066-23a>
藻舟所及每見益親嵗在昭陽協洽
駐¶蹕江天寺公入見請曰昔宋臣范成大居呉之石湖
臣嘗履<md:KR4f0025_SBCK_066-14b>¶其地見淳熙十五年賜書刋石尚存臣家有西
陂別墅敢乞¶
御書二字賜臣不令石湖勝蹟獨存千古¶
天子笑而書之今嵗旃䝉作噩¶
天子復書魚麥堂以賜至是公拜¶
宸翰先後難悉數矣公乃命子弟立石西陂之上屬其
<pb:KR4f0025_WYG_066-23b>
友秀¶水朱彞尊紀之思夫爵位之崇高林泉之逸豫人
生恒不能¶兼致惟石湖一老入而參知政事退而偃息
范村女挈菜籃¶兒修雞柵種斜橋之楊栁播樂府于村
田此姜䕫譜越調以¶介夀號曰石湖仙也今¶
天子稱公治蹟不去口顧十四年所而遲遲未膺¶
内召豈非以江南重地代公者實難其人與抑聞之公
嘗引¶年以請矣<md:KR4f0025_SBCK_066-15a>¶天子給以禁苑葡萄一本曰是果結實然後請老今賜
<pb:KR4f0025_WYG_066-24a>
果之¶園馬乳且垂垂于架公念¶
主恩愈渥不敢上陳近復申以¶
天語雙雕于堂柱曰兒孫歌舞詩書内鄉黨優游禮讓
中則¶仍未嘗許公之歸也公雖欲舍政事之賢勞享西
陂魚麥之¶樂利願豈得遽遂乎虎丘之山可以對月滄
浪之亭可以賦¶詩吾且隨中吳父老期公游衍于斯焉
若夫西陂之勝姑聽¶公之鄉黨優游禮讓中可矣¶
　　　五舫記
<pb:KR4f0025_WYG_066-24b>
利濟莫若舟小者為艖為艓為䑠為艒䑿為舴艋大者
為舸¶為艅艎為艂艭為舶為艑為艞為&KR3029;艡為&KR0008;艛艇
也者小而¶長也艜也者長而薄也狹而長者謂之艨短
者謂之艟短而<md:KR4f0025_SBCK_066-15b>¶廣者謂之&KR0657;亦謂之舠深者謂之䑰亦
謂之䒀小而深者舼¶亦謂之&KR1956;也其制則有椳有柁有
舳有艫有艢有&KR3588;板曰覆¶牎曰&KR2476;牀以薦物曰笭突上
下重牀曰艦重室曰飛廬其具¶則櫓也漿也橈也篙也
笮也戨也櫓柔倍之以梢篙折輔之¶以戙笮弱引之以
<pb:KR4f0025_WYG_066-25a>
百丈崩沙怪石惡浪之喧豗盤渦之撇㳬¶蓋有一夫之
力不能挽一船者求其濟夫豈易哉思古之人¶取諸渙
以制舟楫顧易之卦言利渉大川者六而無片言取¶象
于舟則終以乗船為危非安栖之具也雖然大江以南
百¶谷所會内隩而外隈葭菼竹樹之交敷蘋藻之溶漾
隄梁之¶逶迤非舟無以領其勝而又無風波之虞有燕
嬉之樂則惟¶舫為宜溧陽狄億立人以庶常吉士請假
還里造五舫于洮¶湖或以載花或以燕客可以合可以
<pb:KR4f0025_WYG_066-25b>
分有琴有書有歌有酒<md:KR4f0025_SBCK_066-16a>¶短簫長篴往來容與于郊園望
之者不啻水仙也今夫至靜¶者地然曩嘗留燕齊雲朔
之間六遇地震思之至今猶悸是¶則安危亦何定之有
推之以理其人安其心安則其境亦安¶矣苟心不得其
正而入于邪陷于險未有不蹈危機者安危¶視人所擇
爾藏身萬人之海放情百斛之舟孰危孰安立人¶之自
處也審矣於是秀水朱彞尊為之作記時康熙三十有¶
八年陽月之望也
<pb:KR4f0025_WYG_066-26a>
　　　倦圃圖記¶
倦圃距嘉興府治西南一里在范蠡湖之濵宋管内勸
農使¶岳珂倦翁嘗留此著書所謂金陀坊是已地故有
廢園户部¶侍郎曹先生潔躬治之以為别業聚文史其
中暇則與賔客¶浮觴樂飲其以倦圃名者蓋取倦翁之
字以自寄予嘗數游<md:KR4f0025_SBCK_066-16b>¶焉樂之而不能去于懷也歳癸卯
先生左遷山西按察副使¶治大同踰明年予謁先生于
塞上時方九月層氷在川積雪¶照耀巖谷彌望千里勾
<pb:KR4f0025_WYG_066-26b>
萌盡枯無方寸之木相與語及倦圃¶山泉之深沉魚鳥
之游泳蔬果花藥之蓊鬱情景歴歴如目¶前事先生抱
膝低徊者久之嗟夫故鄉之樂人之夢寐在焉¶以予暫
游者猶不能釋于懷況先生之寢處笑語其中者哉¶先
生之門人周君月如工繪事為先生圖之為景二十於
是¶三人各系以詩先生復命予記其事予嘗覽前代園
亭山水¶之勝往往藉人以傳又必圖繪之工而後傳之
可乆若王維¶之輞川顧瑛之玉山百世而下觀其畫圖
<pb:KR4f0025_WYG_066-27a>
不獨想見兩人之¶髙而其所與游如丘為裴迪崔興宗
下至袁華于立盧熊郯¶韶之徒覽者亦希慕之不已然
則圖繪之作顧可少哉今先<md:KR4f0025_SBCK_066-17a>¶生方欲任天下之重援斯
民于飢溺雖欲遺章組之榮息影¶江湖之上以遂其所
好蓋難㡬矣是倦圃之所有山泉魚鳥¶蔬果花藥之樂
先生且不得而私而予與周君翻得藉圃之¶圖以傳為
可樂也周君名之恒山東臨清人嘗為江西參政¶罷官
後遂移家江浦云
<pb:KR4f0025_WYG_066-27b>
　　　看竹圖記¶
寧都魏叔子與予定交江都時歳在辛亥明年予將返
秀水¶錢塘戴蒼為畫煙雨歸耕圖叔子適至題其巻於
是叔子亦¶返金精之山蒼為傳寫作看竹圖俾予作記
予性癖好竹甲¶申後避兵田舍凡十餘徙必擇有竹之
地以居其後客游大¶同邉障苦寒乃藝葦以代竹既而
留山東見冶源修竹數百¶萬狂喜不忍去歸買宅長水
上曰竹垞叔子過予言金精之<md:KR4f0025_SBCK_066-17b>¶峰十有二其一曰翠微
<pb:KR4f0025_WYG_066-28a>
易堂在其上梧桐桃李橘柚皆植獨¶竹不生種之自叔
子始近乃連岡下上無非竹者蓋予兩人¶嗜好適同也
珍木之産由兩葉至尋尺歳久而林始成又或¶萎于霜
或厄于閏若夫竹苟䕶其本則末乃直上匪特有君¶子
之守而已其勃然興起突怒無畏類夫豪傑之士拔泥
塗¶而立加萬夫之上叔子居易堂讀書且二十年天下
無知叔¶子者一旦乗扁舟下吳越海内論文者交推其
能若竹之解¶于籜而驟干夫煙霄也文章之為道亦猶
<pb:KR4f0025_WYG_066-28b>
種竹然務去其陳¶根疏而壅之其生也柯葉必異然則
叔子毋徒恃其已學者¶而可矣¶
　　　芷閭記¶
宗人琪從予學所居道南舂同杵臼飲同井兼珍以養
母集<md:KR4f0025_SBCK_066-18a>¶衆說以通經斷金伐木以求友而又樂善不倦為
鬻于路誅¶茅編竹以棲餓人自我得琪庶幾同其臭味
焉芷閭者琪讀¶書之舍也予既書扁且為文記諸壁記
曰芷小草也名義不¶著于詩爾雅内則以茝佩悅僅見
<pb:KR4f0025_WYG_066-29a>
之小戴記而已說文解字¶無芷文蓋與茝同義申之曰
楚謂之蘺晉謂之虈齊謂之茝¶而玉篇詮藥字云芷葉
即虈也當知音雖有四其義則一矣¶屈平楚辭篇二十
五言虈暨藥者各一言芷暨茝者各五言¶江蘺者三由
其志潔行芳斯取喻必及焉爾乎荀況有云蘭¶槐之根
是為芷其漸之滫君子不近庶人不服質非不美也所¶漸
者然也琪年方壯不自恃其質之美樂與友朋相切劘
虛¶己以下之是以見善則遷有過則改得敬業樂羣之
<pb:KR4f0025_WYG_066-29b>
助而無¶芳臭雜糅之患宜其有取夫芷以自託也閭居
堂五之一縱<md:KR4f0025_SBCK_066-18b>¶横<md:KR4f0025_SBCK_067-1a>¶十餘步坐客可六七人插架數百巻分
列左右置酒肴以娛賔客為詩歌以道性情與夫羣雅
之論說百氏之覽觀胥于是焉則凡謝其朝華而啓其
夕秀何獨非芷之義與詩不云乎維其有之是以似之
未有有之而不似者也琪亦庶乎可以自信已
　
　曝書亭集巻六十六

<pb:KR4f0025_WYG_067-1a>
欽定四庫全書
　曝書亭集巻六十七¶
　　　　　　　　　　翰林院檢討朱&KR0156;尊撰

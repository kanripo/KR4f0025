# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:10
#+PROPERTY: JUAN 39


三十九¶
　　　　　　　　　　翰林院檢討朱彞尊撰
　¶序(六/)¶
　　　錢教諭忘憂草序¶
有升斗之禄足以餬口衣有逢掖出有車入有官舍束
修之¶敬有弟子無法令束濕之苦而有詩書講習之樂
故今之仕¶者惟司教一官可以適其志焉然月奉既薄
<pb:KR4f0025_WYG_039-1b>
或以之僦舍坐¶客無氈弟子載贄者少則并日而食盖
或不給不給則憂憂¶則其來無方不可斷絶雖欲忘之
勿能也是有道焉吾惟獲¶吾中心之所求則情為吾移
不為境奪衡門之君子亦至貧¶矣其詩曰泌之洋洋可
以樂飢夫飢至于可樂則天下安有¶不足之境歟西安
縣儒學教諭海鹽錢君之官六年僦舍以<md:KR4f0025_SBCK_039-1b>¶居不以苛禮
責問業之弟子饎㸑不繼而君充然自得蒔百¶卉于庭
種松于盆暇輙賦詩畫松石乆而所作日多遂出以¶示
<pb:KR4f0025_WYG_039-2a>
同好名之曰忘憂草屬予序之予每見今之富貴利逹
者¶位愈髙禄愈豐則其憂貧也愈甚無他心不游道徳
之林則¶中無眞樂外誘撓之其長戚戚焉宜己錢君居
下位不以阨¶窮自憫而吟咏自適其詩無鏤肝鉥腎之
苦一暢其所欲言¶俾誦之者欣然㑹于心不知憂之何
以釋而况乎作詩者哉¶
　　　憶雪樓詩集序¶
寳坻王君煐子千耽詩嗜山水嘗游田盤之山琳宫梵
<pb:KR4f0025_WYG_039-2b>
舍題¶句殆徧顧不以示人以是都下言詩者或未之及
也獨青州¶趙中允秋谷識之秋谷于人少許可其于詩
尤不輕以譽人¶者也既而由刑部郎出知惠州府事至
則攬羅浮泉源之勝<md:KR4f0025_SBCK_039-2a>¶追和蘇學士諸詩于是梁吉士芝
五陳處士元¶孝輩交相評論諸君子者嶺南詩人之
冠其持議或不同而美¶君之詩無以異則君詩之工
可信已君示予憶雪樓詩若干¶巻自漢魏六朝唐之
初盛中晩下及宋元明人體製靡所不¶合予每怪世
<pb:KR4f0025_WYG_039-3a>
之稱詩者習乎唐則謂唐以後書不必讀習乎¶宋則謂
唐人不足師一心專事規摹則發乎性情也淺惟夫¶善
詩者暢吾意所欲言為之不已必有出于古人意慮之
表¶者且夫詩也者縁情以為言而可通之于政者也君
于蔬果¶之微不忘其親山水之游惟氓是恤而又篤于
朋友居者思¶其來來者留之不去懐舊之感溢于言表
其用情也摯斯温¶柔敦厚之教生焉宜乎通之于政而
政舉施之于民而民樂¶其愷悌也君屬予為序予之言
<pb:KR4f0025_WYG_039-3b>
初無異于秋谷及嶺外諸君<md:KR4f0025_SBCK_039-2b>¶子之言也而原君之所以
工則予有獨信者爾¶
　　　張趾肇詩序¶
婁縣張趾肇别十年矣挐舟小長蘆請業于予誦其詩
猶操¶唐人之音不蹈宋元麁厲軟熟之習可謂媕羣雅
之長者也¶曩趾肇留國門當日鉅公延攬後進好引浮
薄之士而趾肇¶獨恥干謁其不遇固宜今復躡屩而北
衆方拾蘇黄楊陸之¶餘唾而去其菁華或見以為工趾
<pb:KR4f0025_WYG_039-4a>
肇仍循唐人之風格毋乃¶齟齬而難入乎雖然學宋元
詩于今日無異琴瑟之專一或¶為聴者厭棄文之髙下
吾自得之吾言之工安知不有賞音¶其人者李習之有
言人之窮逹所遇各有時何獨至于賢丈¶夫而反無其
時哉趾肇行乎今户部尚書澤州陳先生左都¶御史新
城王先生其詩未甞不操唐音者試以質之當必有<md:KR4f0025_SBCK_039-3a>¶所
遇矣¶
　　　成周卜詩集序
<pb:KR4f0025_WYG_039-4b>
吾于畿輔友雞澤殷伯子岳焉伯子之論曰詩言夫志
也自¶唐人以之取士而格而律抽黄儷白專尚比偶之
工言志之¶㫖微矣故伯子于詩不作近體尤不喜作七
言近體人怪之¶不顧也予覧觀唐人惟杜陵香山多作
七律然集中所存終¶不及諸體之半逮蘇子瞻陸務觀
楊廷秀多以斯體見長至¶郝天挺之鼓吹許中麗之光
岳英華專收七律餘皆舍而不¶録其後瞿佑朱紹胡琰
之徒踵其故智各事采獲古風漸衰¶宜詩教之日下矣
<pb:KR4f0025_WYG_039-5a>
予近録明三百年詩閱集不下四千部集¶中凡古風多
者其詩必工開巻即七言律者其詩必下蓋以¶此自信
并以信伯子之言雖矯枉而得其正焉大名成子文<md:KR4f0025_SBCK_039-3b>¶昭
字周卜相遇虎丘風度之雍容辭氣之和雅望而知為
王¶謝崔盧之子姓酒間論詩以不善七律自慙予索其
詩誦之¶則斯體未嘗不工特不好焉爾夫人心之動音
起而聲應之¶九歌八風七音六律要以為言志之助自
四聲既畫而律詩¶之韻止取其一五言以試士七言以
<pb:KR4f0025_WYG_039-5b>
應制乆而邦國天下悉¶用之焉而又唱酬之作必次韻
以見才所言者志而所尚者¶韻其于義也何居成子曰
然斯則文昭助先生張目者也四¶月維夏成子告歸遂
述之以當詩序¶
　　　南湖居士詩序¶
今之詩家大半厭唐人而趨于宋元矣或謂文不如宋
詩不¶如元赤城許廷慎非之以為宋詩非元人所及要
亦一偏之¶見也大都宋人務離唐人以為髙而元人求
<pb:KR4f0025_WYG_039-6a>
合唐人以為法<md:KR4f0025_SBCK_039-4a>¶究之離者不能終離而合者豈能悉合
乎武陵胡子好學博¶聞其為詩不專師一家用已法神
明之兼綜乎天寳元和長¶慶諸體下及蘇梅黄陳范陸
虞楊離之而愈合可謂能得師¶者也若其長篇諸諸便
便涵以一氣長矣而不覺其冗多矣¶而益見其遒胡子
年未三十充之以學不已何難與屈宋唐¶景嗣響吾知
審音者罷歌北風而歌南風矣¶
　　　小方壺存槀序
<pb:KR4f0025_WYG_039-6b>
休寧汪晉賢氏徙居梧桐鄉營碧巢當吟窩築華及之
堂以¶燕兄弟賔客建裘杼樓以藏典籍其曰小方壺者
郡城東角¶里之書屋也晉賢少工韻語吾友周布衣青
士好論詩毎切¶劘同學文字為人所憎晉賢特虛己下
之不以為忤繼又交¶沈秀才山子均延之賔坐雞鳴風
雨不輟其音海内名士聞<md:KR4f0025_SBCK_039-4b>¶聲相求舟車接于逵道晉賢
出縞紵訂僑札之分時名藉甚¶二子既逝晉賢仕為桂
林通判調太平遷知鄭州事未赴居¶母憂服除謁選人
<pb:KR4f0025_WYG_039-7a>
不果銓歸取平生古今體詩裒為一十八¶巻題曰存稾
問序于予予思古來友朋酬和之樂無如元人¶安陽許
氏則有圭塘欸乃集崑山顧氏則有玊山名勝雅集¶二
編吳縣徐氏則有金蘭集上虞魏氏則有敦交集浦江
鄭¶氏則有麟谿集流播至今然仲瑛雅集之外嵗編已
詩目曰¶玊山璞十止傳抄一二而已豈若晉賢先後所
賦裒而為一¶汰其沙礫采其菁華丁敬禮有云文之佳
惡吾自得之後世¶誰相知定吾文者杜子美亦云論文
<pb:KR4f0025_WYG_039-7b>
笑自知又云得失寸心¶知晉賢既得之于心審擇焉足
以自信斯可信于天下也夫¶
　　　顧俠君噉荔集序<md:KR4f0025_SBCK_039-5a>¶入閩者語以游武夷噉荔支必曰諾及泝漸江而上多
取道¶于漁梁發舟南浦放溜逹乎無諸之城去武夷也
逺荔園開¶以小暑或不能俟其得遂志者寡也予嘗入
閩者再一弭楫¶于江郎山北一自鉛山湖口登陸度分
水之闗柅車崇安則¶去武夷三十里而近小舫一艘一
<pb:KR4f0025_WYG_039-8a>
日而臻九曲乃信宿沖祐¶之宫謁徽國公祠登天游觀
衆山羅列其下若秉圭笏然雲¶霞之明晦水木之參覃
觀乎此勝絶矣既至福州適逢荔支¶熟時故人知予之
好之也率從楓亭郵致又身詣西禪寺樹¶下堆盤恣餐
按舊譜品其髙下此二樂者恒識之于心口不¶能宣也
今年春長洲顧孝亷俠君將游乎閩來别予往還四¶月
出道中所作詩百有餘首其材也博其志也專如絃在
桐¶拊之而益永如金在冶約之而彌堅予為刪五之一
<pb:KR4f0025_WYG_039-8b>
勸其鏤<md:KR4f0025_SBCK_039-5b>¶板以傳諸好事者今夫名山之目洞天福地神
仙所治本于¶道書以武夷之勝屈居第一十六恐不能
無謬意者山取其¶深而九曲易盡與然游人免步石梁
之滑手援鐡鎖之勞三¶十六峰津可以逮山游之易莫
或過焉誦孝亷詩繼之游者¶必擊汰而爭前矣集不以
武夷名而曰噉荔者紀時也¶
　　　鵲華山人詩集序¶
匠氏營國必先庀其材匪直椅桐梓漆松柏而已雖癭
<pb:KR4f0025_WYG_039-9a>
腫魁¶瘣勾曲之木亦莫廢焉第相其宜以為之用
取材之貴夫博¶也予少而學詩非漢魏六朝三唐
人語勿道選材也良以精¶稍不中繩墨則屏而逺
之中年好鈔書通籍以後集史館所¶儲京師學士
大夫所藏弆必借録之<md:KR4f0025_SBCK_039-6a>¶歸田以後鈔書愈力暇輒
瀏覽恒資以為詩材于是縁¶情體物不復若少時
之隘惟自喻于心焉䧿華山人善詩其¶鈔書之癖
頗與予同官舍之暇席溷咸為鈔書之所山人自
<pb:KR4f0025_WYG_039-9b>
歙再徙而莅寧波天一閣藏書具在故所鈔書比予
更富其¶取材也愈博宜其詩之雅以醇閎而不肆合
宋元來作者之¶長仍無戾于漢魏六朝三唐人之作
也今之言詩者目不闚¶曹劉之牆足不履潘左陶謝
之國顧厭棄唐人以為平熟下¶取蘇黄楊陸之體製
而又遺其神明獨拾瀋滓此猶杭人之¶結屋伐荻蘆
以為筄編竹以為簃削板以為防見者幸其成¶之之
速且易一旦燎以火其不化為烟塵土礫者罕矣予
<pb:KR4f0025_WYG_039-10a>
故¶論詩必以取材博者為尚而山人吾臭味也遂書
以為序¶
　　　劉介于詩集序<md:KR4f0025_SBCK_039-6b>¶𨚍&KR0352;鄭陳曹檜之風比于大國而吳獨無詩言游在孔
門以¶文學著顧未有篇什傳者一延州來季子觀六代
之樂能審¶其音曲暢其㫖言之不足而長言之咏歎之
遂為千古說詩¶之祖信夫善詩者莫吳人若也今夫言
志之謂詩持其志之¶謂詩故士必先尚其志而後可與
<pb:KR4f0025_WYG_039-10b>
言詩唐人之作中正而和¶平其變者率能成方迨宋而
麁厲噍殺之音起好濫者其志¶淫燕女者其志溺趨數
者其志煩敖辟者其志喬由是被之¶于聲髙者䃂而下
者肆陂者散而險者斂侈者筰而弇者鬱¶斯未可以道
古也南渡以後尤延之范致能為楊廷秀所服¶膺而不
入其流派元季髙季廸徐幼文為楊亷夫後進而不¶惑
其裦譏斯善于詩者矣劉君石齡字介于孝子之子以
髙¶才不試于有司銷聲割跡恒以吟咏自娱多師以為
<pb:KR4f0025_WYG_039-11a>
師能反<md:KR4f0025_SBCK_039-7a>¶情以和其志顧世之以聞譽標榜者不及焉然
吳雖多才莫¶或先之者也予家吳中四姓之一先世自
吳移秀水以吳㑹¶分地紀考之縣在辟塞之東初非越
境洪武造邦亦嘗附于¶直𨽻而先太傅為長洲何氏贅
壻遺宅近臨頓里門西向臨¶河有隙地曰朱衙場吳中
故老猶識其處比年僑寓白蓮花¶涇五載酷愛洞庭消
夏灣山水之勝風俗之厚思攜家以老¶介于將薄游曷
歸乎來卜鄰于是仿松陵之唱和彼襲羙楚¶産得附甫
<pb:KR4f0025_WYG_039-11b>
里以傳矧予族望本自吳者乎度介于之不吾棄¶也已¶
　　　胡永叔詩序¶
世之論者恒言尼父刪詩不録吳楚吳則無聞若楚于
二南¶録南有喬木而江漢存于大雅不可云楚無詩也
迨王迹熄<md:KR4f0025_SBCK_039-7b>¶列國之詩盡亡惟楚有材屈宋唐景交作是
詩之後亡者莫¶如楚矣自明萬歴以來公安袁無學兄
弟矯嘉靖七子之弊¶意主香山睂山降而楊陸其辭與
志未大有害也景陵鍾氏¶譚氏從而甚之專以空疎淺
<pb:KR4f0025_WYG_039-12a>
薄詭譎是尚便于新學小生操¶竒觚者不必讀書識字
斯害有不可言者已于時秦有文天¶瑞越有王季重閩
有蔡敬夫爭相效尤變而益下無惑乎世¶之言詩者以
楚相誡矣有人焉生乎楚而不為楚俗所移吾¶友黄岡
杜于皇是也于皇僑居白下者也今楚風既漸返而¶淳
又永叔昆友移家無錫所食者西神之禾所飲者慧泉
之¶水相往還酬和者率吳越大夫卿士宜其詩之不類
于楚遺¶派也雖然學詩者當進于古師三百篇庶近于
<pb:KR4f0025_WYG_039-12b>
漢師魏晉乃¶幾于唐未有師宋元而翻合乎羣雅者譬
彼汎舟然泝洄者<md:KR4f0025_SBCK_039-8a>¶不若泝游之便必欲逆流以上吾知
鼓柁之匪易矣書以為¶序¶
　　　汪司城詩序¶
曩因周布衣青士友汪君晉賢既又識君哲昆周士令
弟季¶青季青方年少結交皆老蒼品騭風雅氣足奪人
嗣是海内¶稱詩者相與訂攬環結珮之好予留京師不
相見乆比歸而¶季青通籍除北城兵馬司指揮塵沙之
<pb:KR4f0025_WYG_039-13a>
蓬勃干謁之奔忙判¶牘之繁冗對簿詰察者率栗果之
惡少年黔面之逃丁探丸¶之宼宄意其無暇作詩人矣
而吟咏愈多既而坐吏議歸則¶道途之作益多且工其
過吳江盛澤詩云夜燈千匹練秋雨¶半湖菱匪僅開宋
元之窔奥直欲造唐人之堂而嚌其胾者¶也昔襄陽孟
六杜子羙稱其清詩句句盡堪傳而王士源為<md:KR4f0025_SBCK_039-8b>¶作傳獨
賞其微雲澹河漢疎雨滴梧桐一聫任華傾倒李白¶則
愛海風吹不斷江月照還空兩句是詩之絶唱正不在
<pb:KR4f0025_WYG_039-13b>
多¶惟賞音者舉其一二而全集之堪傳作者可無怍矣
今之詩¶家不事博覽專以宋楊陸為師庸熟之語令人
作惡季青昆¶友各聚書萬巻分貯于樓季青摭韓杜韻
語以為詩材正正¶竒竒各得其所宜其詩之日進于格
也已¶
　　　李上舍瓦缶集序¶
同里李上舍秦川出其吟藳問序于小長蘆釣魚師魚
師曰¶子之以瓦缶名集也何所取諸荅曰淮南子有言
<pb:KR4f0025_WYG_039-14a>
窮鄙之社¶叩盆拊瓴相和而歌自以為樂䝉取以喻其
弇陋云爾魚師¶曰謙矣子之自喻也八音之用唯土獨
寡伊耆氏之鼓堯民¶之壤樂方失傳周官之所展塤焉
而已大者謂之嘂外無聞<md:KR4f0025_SBCK_039-9a>¶焉若夫缶見于易見于詩見
于爾雅王肅云是下民質素之¶器許慎詮之則云瓦器
所以盛酒漿秦人鼓之以節歌盖匪¶樂之噐而有樂之
用焉然坎其擊缶宛丘之道載之陳風匪¶僅秦人鼓之
風又云值其鷺翿則不獨以之節歌而兼可會¶舞者已
<pb:KR4f0025_WYG_039-14b>
逸詩不云乎君子有酒鄙人鼓缶雖不見好亦不見¶醜
今上舍之詩麗者不恌髙者不抗古詩多于近體五言
遒¶于七言是誠能道古者其風肆好非大雅之材與嘗
謂詩人¶之病在亟于見好亟于見好或反形其醜焉上
舍務以漢魏¶六代三唐為師勿墮宋人流派優游涵泳
日進不已譬之于¶缶髺墾薜暴之畢除音聲乃出中乎
律呂試奏之鷺翿之側¶與雅樂奚殊哉¶
　　　王崇安詩序<md:KR4f0025_SBCK_039-9b>¶
<pb:KR4f0025_WYG_039-15a>
予求友于闗中先後得五人焉富平李因篤子徳三原
孫枝¶蔚豹人涇陽李念兹屺瞻華隂王𢎞撰無異郃陽
王又旦幼¶華五人者其詩歌平險或殊然予與論議未
嘗不合也子徳¶髙視流軰獨兄事予毎過輒坐主人下
嘗用十六蒸十七登¶韻賦長律四百言贈予及同入史
館亟上書陳情請歸飬其¶母予餞之慈仁寺揮涕而别
二十年來五人相繼摧折而予¶之同調日以孤矣今年
冬知崇安縣事郃陽王侯琴伯以槐¶䕃堂集惠寄發函
<pb:KR4f0025_WYG_039-15b>
伸紙誦之格詩近體各有其長當夫冥搜¶而出泠然以
風颯然以雨及其既霽春陽秋月明媚于千花¶百草之
間由其興㑹之髙逺不專工字句之末故五人所應¶有
者有之所應無者無之也子徳曩語予曰吾秦周之舊
也¶小雅之材七十四大雅之材三十一非産于周者乎
降而秦<md:KR4f0025_SBCK_039-10a>¶風于車鄰侈車馬侍御之好于駟鐡有田狩園
囿之樂于小¶戎無衣美甲兵矛㦸之備若似乎成周之
遺俗一變而為無¶道之秦不知蒹葭白露之三章其云
<pb:KR4f0025_WYG_039-16a>
水一方者盖言洛也所¶謂伊人則東遷之主也溯洄溯
游纒緜悱惻本情深故主之¶思此延州來季子歎其為
夏聲焉悉乎哉子徳之善言詩也¶侯集中之作其原率
準五人尤能暢子徳之旨今宰山水之¶邑晝簾多暇有
橋有池娑拖以咏跁跒而書且也去十六洞¶天一舍而
近升天游之觀雲物之恠竒峰巒之向背巖泉谷¶鳥之
鳴戛其取材也不窮以絶勝之地畢收之吟巻之中將¶
見聳髙之格日進而不止毋謂秦無人侯其代興矣夫
<pb:KR4f0025_WYG_039-16b>
　　　楝亭詩序¶
杜子美言詩語不驚人死不休韓退之言詩横空盤硬
語妥<md:KR4f0025_SBCK_039-10b>¶帖力排奡而白傅期于老嫗都觧張子厚云致心
平易始知¶詩陸務觀云詩到無人愛處工羣賢之論若
枘鑿之不相入¶者然其義兩是亦就體製分殊爾今之
詩家空疎淺薄皆由¶嚴儀卿詩有别才匪關學一語啓
之天下豈有舍學言詩之¶理通政司使棟亭曹公吟稾
體必生澀語必斬新盖欲抉破¶籓籬直開古人窔奥當
<pb:KR4f0025_WYG_039-17a>
其稱意不顧時人之大恠也公于學¶博綜練習掌故胸
中具有武庫瀏覽全唐詩派多師以為師¶宜其日進不
已譬諸&KR2194;騮驥騄郭椒丁櫟騰山超澗馳騁既¶熟下而
縱送劇驂之區其樂有不可喻者已¶
　　　和鴛鴦湖櫂歌序¶
吾鄉舊事吳㑹分地紀既軼不傳而張元成志今亦不
可復¶覩予于甲寅之嵗掎摭遺聞作鴛鴦湖櫂歌百首
示同里諸<md:KR4f0025_SBCK_039-11a>¶子屬而和者僅中表兄譚舟石一人而已舟
<pb:KR4f0025_WYG_039-17b>
石取材皆予所¶未及道故新城王少詹最稱之回思往
事又十二年矣魏塘¶曹次典相遇京師復徧和予韻事
不必異而辭則必工假令¶功名之士讀之猶深故鄉山
水之慕矧予之侘傺無聊者乎¶昔張堯同成嘉禾百詠
不聞有和者予之詩既有舟石和于¶前又有次典繼其
後安見今人之不古若也次典其鋟諸木¶試以質少詹
可哉¶
　　　橡村詩序
<pb:KR4f0025_WYG_039-18a>
詩猶夫射也棲鵠于侯有參有干貍以為歩龍首蛇交
以為¶福雖為物不同其志于中則一爾彼其搢三而挾
一支左而¶詘右此夫人而能之也舉旌以宫偃旌以商
三耦八算負侯¶而唱獲射之必有節也武夫之赳赳有
終身射而不知節者<md:KR4f0025_SBCK_039-11b>¶矣或留焉或揚焉或出於方焉善
射者則異是燕角之弧朔¶蓬之矢決拾并夾必選其良
此猶詩家之取材也六弓四弩¶八矢之法參均而九和
角與幹權筋三侔膠三鋝絲三邸漆¶三斞水之以辨其
<pb:KR4f0025_WYG_039-18b>
隂陽夾其隂陽以設比設羽設刃此猶詩¶家之鍊句也
鵠有逺近有髙下則審之在我而已今之言詩¶者多主
于宋黄魯直吾見其太生陸務觀吾見其太縟范致¶能
吾見其弱九僧四靈吾見其拘楊廷秀鄭徳源吾見其
俚¶劉潜夫方巨山萬里吾見其意之無餘而言之太盡
此皆不¶成乎鵠者也尤而效之是何異越人之學逺射
參天而發適¶在五歩之内也乎吾家橡村弟善古今詩
其取材必良其鍊¶句必極精緻陳言務去而夕秀啓焉
<pb:KR4f0025_WYG_039-19a>
譬諸射者持弓矢審固¶動而不括必志于彀詩所云終
日射侯而不出正者矣橡村<md:KR4f0025_SBCK_039-12a>¶貽書索予序書至是日適
觀射于市之南遂取以為喻¶
　　　東浦詩鈔序¶
朱氏望在沛其後避地丹陽望又在吳居張顧陸三姓
之上¶其于楚則荆門襄陽零陵郴安陸聚族居者多以
名位顯悔¶人家潜江以文學著鄉里貢入國子監視取
功名甚易及留¶京師五年凡三舉鄉會試開院日朱氏
<pb:KR4f0025_WYG_039-19b>
無一人中式者以悔¶人之才亦淪落不遇考五行家言
若蕭氏之宅經郭氏之墓¶圖五姓各有禁忌當其不利
悔人文雖工無益也夫士不遇¶于時則思見稱于後世
悔人舍帖括而專工于詩宜矣詩之¶為教與時文異必
其不雷同于衆人而後可傳悔人之詩其¶初誦之或鬱
轖而不舒徐而繹之則温厚悱惻皆合乎古人¶之榘矱
使浮薄之氣不得接焉以是新城王先生貽上稱之<md:KR4f0025_SBCK_039-12b>¶郃
陽王君幼華又稱之宜陽楊公退菴商丘宋公牧仲又
<pb:KR4f0025_WYG_039-20a>
稱¶之然則悔人于詩不若時文之蹭蹬不必竢之後世
已為羣¶公之所許又何慮其不傳也乎詩言之矣豈無
他人不如我¶同姓悔人歸乎東浦之堂愈肆力于古則
其詩當更進于是¶庻幾論門才者吾以潜江為望焉¶
　　　騰笑集序¶
竹垞主人少無宦情耕長水之南年五十矣¶
天子下詔徵文學之士備顧問著作之選有薦于
朝
<pb:KR4f0025_WYG_039-20b>
召¶試體仁閣下¶
天子擢居一等除翰林檢討充明史纂修官故事翰林
非進¶士及第與改庻吉士者不居是職而主人以布衣
通籍洵異¶數矣越二年<md:KR4f0025_SBCK_039-13a>¶天子增置日講記注官則主人亦與焉是秋出典江南
省試¶拜¶
命之日屏客不見将渡江誓于神入闈矢言益厲聞者
以為¶恠迂公事畢地主問遺輒以分故舊攜其妻入京
<pb:KR4f0025_WYG_039-21a>
師無家具¶僅載書兩大簏而已盜劫其居發所藏止餐
錢二千白金不¶及一鎰也明年正月¶
天子召入南書房
賜宅景山之北黄瓦門東南居一年名¶挂彈事吏議當
落職¶
天子宥之左謫其官復僦宅宣武門外遣其妻歸獨處
一室¶庭有藤二本檉栁一株旁帖湖石三五可以坐客
賦詩于是¶酒人稍稍來游或有過而問業者爰出通籍
<pb:KR4f0025_WYG_039-21b>
以來所作鏤示¶同好其曰騰笑集者取諸孔稚圭北山
移文之語也噫主人<md:KR4f0025_SBCK_039-13b>¶以詩文流傳湖海四十年一旦致
身清美入侍
禁近賦命¶誠非薄矣卒無益于時人方齒冷宜其焚棄
筆硯勿復為顧¶仍為之不已則笑之者亦不已也項平
父有言世之人無貴¶賤皆畏人笑獨滑稽者不畏人笑
非獨不畏且甚欲之然則¶主人所為毋乃近于滑稽也
乎時康熙二十有五年歳在柔¶兆攝提格月在終寎丁
<pb:KR4f0025_WYG_039-22a>
巳朏竹垞主人朱&KR0156;尊自序¶
　
　
　
　
　
　
　
<pb:KR4f0025_WYG_039-22b>
　
　
　
　
　
　
　
　曝書亭集卷三十九¶
<md:KR4f0025_SBCK_040-1a>¶
<pb:KR4f0025_WYG_040-1a>
欽定四庫全書
　曝書亭集巻四十¶
　　　　　　　　　　翰林院檢討朱彞尊撰
　

# -*- mode: mandoku-view; -*-
#+TITLE: 曝書亭集
#+DATE: 2015-09-11 17:27:31.126059
#+PROPERTY: ID KR4f0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB04n0286-023曝書亭集-卷第二十三.
<pb:KR4f0025_SBCK_023-1a>¶
曝書亭集卷第二十三¶
　　　　　　　　　　　　秀水　朱彞尊　錫鬯¶
　古今詩(二十二)¶
　　屠維赤奮若¶
　　　寄查山張上舍二首¶
昔訪查山麓梅花香滿頭筠車三日坐日日醉層樓八載負¶
前諾今年春可游老夫無那嬾風雨返&KR0012;舟¶
傳說幽栖好經營與舊殊立碑先墓側注水小山嵎路近通¶
香海帆輕截太湖不知熨斗柄更插幾千株¶
　　　送施生重游武&KR0642;三首¶
止止菴深舊下帷焙茶擣紙逺如期春山一路無啼鳥澗水¶
聲中到武&KR0642;¶
<pb:KR4f0025_SBCK_023-1b>¶
度嶺虹橋架壑舟無妨仙侣暇重游修琴載酒途非逺誰道¶
山中不可留¶
隱屏峰後石蒼黔百丈傳聞挂水簾好事畊漁曽不到圖經¶
藉爾後游添(吳人徐逹左洪武中游武&KR0642;繪九曲之/勝不及水簾洞畊漁子達左自号也)¶
　　　雨¶
曉雨仍鳴瓦春陰未浴蠶乍看抽菜甲翻覺斂花莟窮鳥窺¶
檐入枯魚得米泔仳離愁雁戸泥滑市西南¶
　　　即事二首(并序)¶
入春菽麥未熟饑民載塗告于太守諗諸比鄰各率私錢爲¶
粥以食餓者日萬餘人俄而謗書滿紙無由自白乃有落&KR0050;¶
里民就食經月以農務告歸持瓣香踵門稱謝紀之以詩¶
惻隱人心共何期物論殊螳蜋齊挾斧薏苡乃成珠捷捷謀¶
<pb:KR4f0025_SBCK_023-2a>¶
宵雅申申詈左徒角張逢五六作事哂今吾¶
世事翻成覆人言僞亂眞不圗落&KR0050;里乃有翳桑人布榖迎¶
新雨收蠶及暮春要知升斗水也足潤赬鱗¶
　　　野老¶
學易村夫子勞勞方寸心卜錢求漢鑄新得火珠林¶
　　　柬友人¶
吾圗吾書筦鑰則無與子忘形&KR0039;勘墨朱期我故人無失其故¶
乾餱以愆將子無怒勿躬勿親聆我詆諆人&KR0137;迋汝胡詛我爲¶
子毋居居子毋究究雖有新知人惟求&KR0108;(爾雅/注毛傳居居懐惡不相親/比之貌孫炎曰究究窮極人之惡)¶
　　　三月十日¶
詔下¶
　靑宮再建喜而賦詩¶
<pb:KR4f0025_SBCK_023-2b>¶
震驚由地奮巽命自天申復覩重光日毋煩四老人堂懸銀¶
牓舊笥出紵衣新媿逺靑雲路難揚蹈舞塵¶
　　　四月八日效長慶體¶
今年孟夏行冬令夜尚南風曉北風露頂劇憐黃面佛披裘¶
仍作鹿皮翁榆錢栁絮愁飄損且喜餘花婪尾紅¶
　　　題曹通政(寅)思仲軒詩卷¶
蕪城鮑眀逺古調李騫期眷念同懷子因題思仲詩春塘宜¶
入夢柔木易生枝更放過牆竹濃陰使院垂(公弟居此植杜仲一/本子庭故以名軒)¶
　　　爲殷秀才(譽慶)題梅孝廉(庚)春雨幽居圗¶
飛梁苔滑滑平楚風修修如何仙源水不有桃花流¶
　　　題程上舍(鳴)寒梅霽雪圗¶
自寫苔枝竹外雪晴半樹梅花此地不携小酌明朝風起如何¶
<pb:KR4f0025_SBCK_023-3a>¶
　　　眞州客舍對雨¶
夏日北風起殷雷聞再三黒雲奔萬馬俄頃徧天南驟雨散¶
銀竹乖龍囬碧潭何來雙白鳥猶自舞毿毿¶
　　　魏諭德(學誠)調鶴圗¶
蔚州才子嗣清塵藻鑒持衡識曲眞畫裏歸裝無長物一雙¶
舞鶴比長人¶
　　　項&KR0369;小像¶
花開一百五日月眀二十四橋君家大好山水偏愛蒲團寂¶
寥¶
　　　五月晦曹通政(寅)招同李大理(煦)李都運(斯佺)納凉¶
　　　天池水榭即席送大理還蘇州¶
天池南有樓天池北有樓納言北樓下招我池上游軒牎拓¶
<pb:KR4f0025_SBCK_023-3b>¶
四面地潔無瘢疣解衣挂短桁舍坐臨清流緑楊萬千絲花¶
鴨六七頭徐聞水車響少待魚&KR0699;収須㬰二李至各各情綢¶
繆小胥揺大扇四座風修修蘭肴屏肥膩苦露獲&KR0001;求古來¶
避暑飲豈必量觥籌東園久不雨老樹焦煙浮靑蟲髙下墮¶
吐絲若綴旒斯時墨雲升或躍在淵虯因之鳴垤鸛且免喘¶
吳牛有渰雖不作氣已如凉秋大理起避席叠櫂還武丘主¶
人不忍別小舫尾中洲峭帆十八幅破浪同飛鰍榜人有常¶
程歧路難久留分手文山祠日暝囬&KR0012;舟¶
　　　守風&KR0050;步示沈秀才(翼)二首¶
連檣水沉鐵鹿四面風吹石尤東澤曽留綺語請看月上&KR0050;¶
洲¶
朝霞欲雨不雨歸路愁水愁風長江廣輪尋尺此事何關釣¶
<pb:KR4f0025_SBCK_023-4a>¶
翁¶
　　　丹陽道中¶
丹陽三里城兩槳一舟行雞犬家家靜菰蒲岸岸生過橋斜¶
照斂出郭小車鳴不比&KR0050;洲渡波潮信宿驚¶
　　　蛓¶
化益作將軍百蟲各率職周官去䵷黽庶蠱攻必力苟&KR0137;害¶
田功惡其傷稼穡食苗心曰螟食苗葉曰&KR2048;食苗根曰蟊食¶
苗節曰蠈秉&KR0140;炎火焚田祖首罰殛嗟蛓本末微坏戸易潛¶
匿花兒匠太慵埽除失記憶主人五&KR0383;園曝書亭在北樹之¶
桃李梅三面少柴棘履道坦且幽穿徑曲而仄薫風來自南¶
緑陰淨如拭睍睆黃鳥音&KR0813;翻翠禽翼藻景愛靜觀悠然意¶
獨得不意蟄者蘇鬭生累千皕縹碧黃朱斑文采假縁飾依¶
<pb:KR4f0025_SBCK_023-4b>¶
倚族&KR0011;繁黨附蛅蟴䘃誦詩三百人其名或未識上樹少卻¶
行縁裳無懼色一毛散空際中者立受厄小兒女至頑敢怒¶
不敢即傳聞官蝦蟇嘘氣出胸臆之蟲在林梢蠢動自顚踣¶
又聞小花鷹飛掠來海國慣伺之蟲嘗不避弋人弋二者均¶
莫致俾爾横暴極桑柘以飤蠶村姑有定則賦芧自狙公朝¶
暮稟部勒豈若是物貪葉葉乃盡蝕有若人秃鬝又如鳥希¶
革歧枝結棼絲遺矢&KR0011;深墨大哉造化工生物固不測巨或¶
肆饕餮小亦具凶德荀卿原性惡斯言信剛直歲序迭環周¶
時運互通塞商飇一以凉流毒自然息¶
　　　贈吳下張生(星)¶
一道蓮涇直到門粥魚茶版共晨昬郎官石柱書無敵甘白¶
先生里尚存五載匡廬曽結社全家曇壤近成村看君用筆¶
<pb:KR4f0025_SBCK_023-5a>¶
形交讓足比西京繆&KR0144;痕¶
　　　檇李¶
佳果先秋熟來禽也不如瑤光珠斗散青簡素王書瘦地翻¶
宜嫁柔條亦易舒最防黃霧塞務使緑隂疎暑暍漿偏潤風¶
吹粉未除豐肌須小摘纎核乃中虚銷夏吾郷好分甘佛寺¶
初曽留西子掐當食轉憐渠¶
　　　查編修弟(嗣瑮)家上舍(思贊)書來許以七夕見過愆¶
　　　期不至漫賦¶
星期逾七夕露坐判三更河漢夜無影梧桐秋有聲愁嫌樺¶
燭短凉覺苧衣輕可是烏巾酒連船載不成¶
　　　蟋蟀二首¶
暑退陰蟲健無端處處吟起看河射角坐久院横參易入羇¶
<pb:KR4f0025_SBCK_023-5b>¶
人耳潛驚嬾婦心物微甘在野何用苦追尋¶
已被村童拾寧容古礎藏呈能矜小勇作氣恃方剛寸草心¶
挑戰千錢注看塲冷盆宫様巧制器自宣皇¶
　　　送徐甥(焞)之豫章三首¶
涪翁詩派授諸甥中有師川調更淸我亦南州矜宅相雁池¶
賦雪早知名(西江詩派山/谷甥居其四)¶
繡鴨灘頭水滿磯豫章西去一帆飛心傷慈母停鍼綫臨發¶
誰縫九月衣¶
南浦停舟霧雨迷登臨兩度倦留題風流輸爾秋屏閣簾幙¶
看山盡捲西¶
　　　社日送燕和查編修(嗣瑮)¶
好去炎州燕髙秋別翠櫺舊巢非不戀社鼓最愁聽寄訊誰¶
<pb:KR4f0025_SBCK_023-6a>¶
書札翻飛幾驛亭自今諸怯薛恣放海東青¶
　　　村夜¶
山昬月未眀木落霜初降何處夜歸人一犬吠深巷¶
　　　顧孝廉(嗣立)過訪村居即席懷汪(泰來)郭(元釪)二徵¶
　　　士二首¶
鑑曲歸狂客髙陽命酒徒披緜黄雀膩入手紫螯麁道逺資¶
雙屐(孝廉將/逾&KR0067;嶺)宵長判百觚新詩喜同調端可傲江河¶
歙郡汪文學江都郭秀才圭璋宜特達時命乃邅迥喪子憐¶
東野留賔少上台合并愁未得與子且銜杯¶
曝書亭集卷第二十三¶
<pb:KR4f0025_SBCK_023-6b>¶

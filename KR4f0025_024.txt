# -*- mode: mandoku-view; -*-
#+TITLE: 曝書亭集
#+DATE: 2015-09-11 17:27:31.164767
#+PROPERTY: ID KR4f0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB04n0286-024曝書亭集-卷第二十四.
<pb:KR4f0025_SBCK_024-1a>¶
曝書亭集卷第二十四¶
　　　　　　　　　　　　秀水　朱彞尊　錫鬯¶
　詞¶
　　江湖載酒集(上)¶
　　　霜天曉角(早秋放鶴洲池上作)¶
靑桐垂乳容易凝珠露一縷金風飄落添㡬㸃豆花雨　簾¶
戸翦燈語草蟲飛不去坐愛水亭香氣是藕葉最多處¶
　　　髙陽臺(并序)¶
吳江葉元禮少日過流虹橋有女子在樓上見而慕之竟至¶
病死氣方絶適元禮復過其門女之母以女臨終之言告葉¶
葉入哭女目始暝友人爲作傳余記以詞¶
橋影流虹湖光映雪翠簾不卷春深一寸横波斷腸人在樓¶
<pb:KR4f0025_SBCK_024-1b>¶
陰游絲不繫羊車住倩何人傳語靑禽最難禁倚徧雕䦨夢¶
徧羅衾　重來巳是朝雲散悵明珠佩冷紫玉煙沈前度桃¶
花依然開滿江潯鍾情怕到相思路盼長隄草盡紅心動愁¶
吟碧落黄泉兩處誰尋¶
　　　柳梢靑(和沈山子西湖後游之作)¶
障羞羅扇花時猶記者邊曽見曲录䦨干玲瓏牎戸也都尋¶
徧　兩峰依舊靑靑但不比睂梢平逺第一難忘重來崔護¶
去年人面¶
　　　原作(嘉興)沈　進(山子)¶
　十二重樓是誰珠箔雙掩銀鈎桃葉春潮楊花暮雨一段¶
　閒愁　飛來沙際輕鷗芳草外春風舊游團扇歌殘羅衣¶
　試罷人上蘭舟¶
<pb:KR4f0025_SBCK_024-2a>¶
　　　淸平樂(秋夜宿燈公山房)¶
秋林風絳鍾乳霜初降應有愁猿來聽講吠犬寥寥深巷¶
明星無數茅檐披衣轉覺寒添不是山中無酒何妨一醉陶¶
潛¶
　　　憶王孫¶
黄蘆紅蓼白蘋洲一水東西南北流舊日秋孃尚在不石橋¶
頭柳外斜陽花外樓¶
　　　又(夜泛鑑湖)¶
天邊新月兩頭纖鏡裏晴山萬㸃尖小櫂烏篷不用簾夜厭¶
厭漸覺微風衣上添¶
　　　生查子¶
雙眉澹逺山一髻簮寒玉&KR0610;粉幾曽施最好新妝束　江月¶
<pb:KR4f0025_SBCK_024-2b>¶
去茫茫不照春船宿空有酒如泉難聽琵琶曲¶
　　　醉太平(題姜開先贈歌者李郎秦樓月詞)¶
支郎眼黃何郎粉香尊前一曲迴腸愛秦樓月凉　公羊穀¶
梁(鄭清之送新薑詩公羊穀梁並出一人/之手其姓則姜蓋四字反切皆姜字)鄱昜括蒼詞人試數諸姜算¶
堯章擅塲(梅山姜特/立括蒼人)¶
　　　附原作秦樓月詞(㑹稽)姜啓¶
　天下李一般柯葉分仙李分仙李東西南祖故家苗裔¶
　漢時有个延年李唐時有个龜年李龜年李雀九堂前岐¶
　王宅裏¶
　　　女冠子¶
鶯篁軟語小店槐陰無暑索寒漿一𥬇千金值雙蛾半額長¶
　愛他黄竹子織就女兒箱那得銀釭下卷衣裳¶
<pb:KR4f0025_SBCK_024-3a>¶
　　　望湘人¶
愛蘭風兩岸梅月半牆浣紗溪上曽住步障教移燭花漸灺¶
依約斜窺簾戸虎僕毫尖麋丸墨淡倩題詩句記恁時卓女¶
含情比我相如詞賦　愁思孤帆朝暮奈雙魚消息未傳幽¶
素到香徑重尋祗有碧桃千樹晚緜撲柳晴絲卷燕儘自飛¶
來飛去渾不見人面重門虚憶畫中睂嫵¶
　　　思越人¶
小門𨵿深徑轉昔年曽醉秦樓𥬇撚畫裙靑案厎敎擡纖手¶
藏鈎　臨行指我相尋路鏡湖一曲西去繞遍湖塘烏桕樹¶
知他門掩何處¶
　　　探春令¶
萑苻夜火那年屋角伴人驚走對銀灣脈&KR0899;含情久不道是¶
<pb:KR4f0025_SBCK_024-3b>¶
相逢驟　露華如雨凝髙柳滴單衣凉透到歸來始悔輕分¶
手巳許我攜羅袖¶
　　　桂殿秋¶
思往事渡江干青蛾低映越山看共眠一舸聽秋雨小簟輕¶
衾各自寒¶
　　　更漏子(呉江秋泛)¶
橛頭船菱葉港十里冷楓門巷江八測柳千條赤䦨第四橋¶
　煮鱸香聽鴨語莫恨舟師催去空翠淡夕陽孤飛帆度石¶
湖¶
　　　采桑子(梧宫咏古)¶
何年越客千絲網網住西施看殺吳兒貯館娃宫得幾時¶
離筵白紵歌纔罷抛了西施逺去黃池冷𥬇夫夫眞箇癡¶
<pb:KR4f0025_SBCK_024-4a>¶
　　　滿江紅(金山寺)¶
巨石孤根作(去/聲)弄出寒潮嗚咽映焦山逺樹蒜山晴雪水品¶
中泠誰載取鐘聲兩岸何曽歇試層層路轉妙髙臺簾齊揭¶
　哀笛響風鳴葉樓船靜沙沉鐵望揚州一片海雲明滅浪¶
裏江豚空自舞天邊塞鴈飛相接把題詩張祜問山僧猶能¶
說¶
　　　又(吳大帝廟)¶
玉座苔衣拜遺像紫髥如乍想當日周郎陸弟一時聲價乞¶
食肯從張子布舉杯但屬甘興霸看尋常談𥬇敵曹劉分區¶
夏　南北限長江跨樓櫓動降旗許歎六朝割據後來誰亞¶
原廟尚存龍虎地春秋未輟雞豚社剰山圍衰草女牆空寒¶
潮打¶
<pb:KR4f0025_SBCK_024-4b>¶
　　　風蝶令(石城懷古)¶
靑蓋三杯酒黄旗一片帆空餘神讖斷碑鑱借問横江鐵鎖¶
是誰監　花雨髙臺冷臙脂辱井緘夕陽留與蔣山銜猶戀¶
風香閣畔舊松杉¶
　　　賣花聲(雨花臺)¶
衰柳白門灣潮打城還小長干接大長干歌板酒旗零落盡¶
剰有漁竿　秋草六朝寒花雨空壇更無人處一憑䦨燕子¶
斜陽來又去如此江山¶
　　　喝火令¶
豆&KR1958;熏香匼㯽榔潤小脣丫蘭斜插暈妝新輸與金錢多少¶
看取浣紗人　無意曽窺宋多愁易感甄畫樓蠻蠟射南鄰¶
那不當牎那不卷簾頻那不收燈時候月厎踏芳塵¶
<pb:KR4f0025_SBCK_024-5a>¶
　　　菩薩蠻(東筦書所見)¶
佛桑花謝蕉心重牆陰浪蹙沙文擁何處采珠還素馨添兩¶
鬟　生香藏肘後瑣細兼紅豆一唱摸魚聲都來月下聽¶
　　　東坡引¶
纖羅輕似葛遥山横似抺樽前祗見銀河闊何人花厎活¶
雲鬟愁軃玉釵休拔更纖手檀槽撥月斜聽到歌聲滑六幺¶
花十八六幺花十八¶
　　　酷相思(阻風湖口)¶
社鼓神鴉天外樹見渺沙江流去向晚來石尤君莫渡大姑¶
也留人住小姑也留人住　杜宇催歸朝復暮轉把歸期誤¶
儘燈火孤篷愁幾許風急也聲聲雨風定也聲聲雨¶
　　　好事近(效朱希眞漁父詞)¶
<pb:KR4f0025_SBCK_024-5b>¶
新月下𤓰洲重露漸成涓滴船尾漁燈紅逗映蕭蕭蘆荻¶
偶然鼓枻度金山夜久梵鐘寂一縷潮痕催送報隔江風笛¶
　　　前題　李符¶
　辟塞舊時灣留得橛頭船小數徧生涯安穩只浮家去好¶
　鴛鴦湖水儘寛閒容我翠綸釣蕩入菰蘆不見有何人尋到¶
　　　洞仙歌(吳江曉發)¶
澄湖淡月響漁榔無數一霎通波撥柔櫓過垂虹亭畔語鴨¶
橋邊籬根綻㸃㸃牽牛花吐　紅樓思此際謝女檀郎幾處¶
殘燈在牎户隨分且攲眠枕上吳歌聲未了夢輕重作(去/聲)也¶
儘勝鞭絲亂山中聽風鐸郎當馬頭衝霧¶
　　　有有令(計甫草索贈吳僮時來)¶
樽前須記記取小名兒時來方見你年便周三五看秀靨依¶
<pb:KR4f0025_SBCK_024-6a>¶
然𡡾是天生付與騷人苦吟不足添他憔悴　南北相攜萬¶
里且緩作五湖歸計鎭日牋裁藤角洗硯收龍尾鈔詩更㑹¶
人意問伊故里可有个延年女弟¶
　　　南樓令¶
春水到門長春蕪繞徑香好花枝未隔東牆來往花陰仙犬¶
熟已無意吠劉郎　舊事費迴腸支機片石旁便金梭投也¶
何妨暗悔當時眞箇錯無一語但形相¶
　　　明月引¶
小紅樓上有紅妝是蕭娘是韋娘聞說他家慣自畫睂長扇¶
又逺遮簾又下暗塵起紫騮嘶向夕陽　夕陽夕陽斷人腸¶
柳半塘花半牆數也數也數不盡塘上鴛鴦偏我相思人到¶
獨眠牀若遣个人偷嫁我𢬵兩漿打春潮送故郷¶
<pb:KR4f0025_SBCK_024-6b>¶
　　　蝶戀花¶
碧浪湖寛天水接郭外晴嵐佛髻三雲疊纔見黄花開穩貼¶
一船也有悠&KR0045;蝶　何處飛來江上楫妹是桃根姊定名桃¶
葉賦就閒情添口業砑羅&KR0077;羨湘裙褶¶
　　　玉樓春¶
舊游聽說臨卭路壚畔燒春誇卓女不同新寡更風流斷續¶
巫山朝暮雨　遥峰眉様應如故只有琴心難寄與從前翻¶
恨是相逢剛道勝常看又去¶
　　　殢人嬌(贈女郎細細)¶
絶小脣朱無多眉翠算舞腰楚宮有幾犀心一綫柳條通體¶
比燕燕蟲蟲也還纖媚　易露簾前最宜懷裏借片石迷藏¶
花厎一分難減千絲得繫待社日歸來與伊相對(用東方生/細君語也)¶
<pb:KR4f0025_SBCK_024-7a>¶
　　　似孃兒¶
鏡約緫難諧十年事雨絶雲乖苧蘿未嫁西施日蘭橈曾並¶
畫樓曽共香徑曽偕　明白逗春懷纖纖步引上重階小屏¶
風對鴛鴦浴無言半晌替他整髻翻溜金釵¶
　　　玉抱肚¶
橋頭官渡沙頭煙樹放歸船碧浪湖中短篷同聽疎雨恨參¶
差朔鴈何苦又慘澹江天叫秋暮城隅漸近隱隱梵鼓臨當¶
去重(去/聲)分付　少别經年相逢地單衫佇立知誰畫睂嫵好¶
春兒過了都無緒好夢兒作(去/聲)成都無據限仙源百尺紅牆¶
翠禽小小不度斷魂難訴　從今憶舊事淒涼尚堪賦但只¶
怕你朱顔在也非故水又遥山又阻便成都染就牋十様也¶
寫不盡相思苦¶
<pb:KR4f0025_SBCK_024-7b>¶
　　　梅花引(蘇小小墓)¶
小溪澄小橋横小小墳前松柏聲碧雲停碧雲停凝想往時¶
香車油壁輕　溪流飛徧紅襟鳥橋頭生徧紅心草雨初晴¶
雨初晴寒食落花靑騘不忍行¶
　　　沙塞子¶
白頭無賴到西泠浮小艇愛問南屏依舊是風荷十里浴鳥¶
沙汀　酒徒一半已凋零重過處酒幔猶靑有多少酒罏舊¶
事訴與誰聽¶
　　　惜分釵¶
雲鬟膩眉峰細小脣秀靨天然媚比紅兒更風姿一捻何人得¶
似腰支師師　李波妹桃根姊横波微露千金意玉交巵乍¶
同持漏鼓無聲未是歸時遲遲¶
<pb:KR4f0025_SBCK_024-8a>¶
　　　百字令(冨春道中)¶
柁樓侵曉望樟亭木末霧收川淨誰把錢塘犀弩射衝落驚¶
濤千頃霸業孫郎髙風嚴子畢竟論誰勝西臺寂寞更何人¶
埽巖磴　最愛躑躅花繁畫睂啼處髙下穿紅影十載重來¶
頭已白愁對淸江如鏡沙際鸕鷀門前烏桕引我移家興罛¶
師漁父結鄰儘許相並¶
　　　秋霽(嚴子陵釣臺)¶
七里灘光見擁樹歸雲石壁銜照漁火猶存羊裘未敝只合¶
此中垂釣客星曽老算來無過煙波好況有个偕隱市門仙¶
女定姢妙　當此更想去國叅軍白楊悲風應化朱鳥翠微¶
深鸕鷀飛處半林茅屋掩秋草歷歷柁樓人影小水逺山逺¶
君看滿眼江山幾人流涕把莓苔埽(子陵梅福女壻叅軍謂謝皋羽/西臺慟哭記有化爲朱鳥兮將)¶
<pb:KR4f0025_SBCK_024-8b>¶
(安居/之歌)¶
　　　祝英臺近(任城登李太白酒樓)¶
女牆低官柳暮俯首眺齊魯冷綴苔錢斷碣眠方礎最憐酒¶
釅花濃好春閒度更誰解金魚換取　啓塵戸遥見十里帆¶
檣催人動津鼓翠杓多情容我醉方去待他明月髙時臨風¶
歌處也未許此翁千古¶
　　　百字令(度居庸𨵿)¶
崇墉積翠望𨵿門一線似懸檐溜瘦馬登登愁徑滑何況新¶
霜時候画鼓無聲朱旗卷盡惟剰蕭蕭柳薄寒漸甚征袍明¶
日添又　誰放十萬黄巾丸泥不閉直入車箱口十二園陵¶
風雨暗響徧哀鴻離獸舊事驚心長塗望眼寂寞閑亭堠當¶
年鎖鑰董龍眞是雞狗¶
<pb:KR4f0025_SBCK_024-9a>¶
　　　又(爲曹使君題江南春思圖)¶
平林縹緲望江南春色依依堪戀二水三山愁未了猶有參¶
差宫殿十四樓空斜陽細柳繫馬誰家院傷心王謝舊來惟¶
剰雙燕　最憶一曲秦淮浮橋斷板卷飛花如霰目極寒雲¶
千萬里吹起驚沙人面記取扁舟挂帆歸去料得長相見新¶
愁幾許六朝芳草吟徧¶
　　　菩薩蠻(登雲中清朔樓)¶
夕陽一半樽前落月明又上䦨干角邊馬盡歸心郷思深不¶
深　小樓家萬里也有愁人倚望斷尺書傳雁飛秋滿天¶
　　　柳梢靑(應州客感)¶
金鳳城偏沙攅細草柳擘晴緜九十春來連宵鴈厎㡬日花¶
前　禁他塞北風煙虚想像湖南扣舷夢裏頻歸愁邊易醉¶
<pb:KR4f0025_SBCK_024-9b>¶
不似當年¶
　　　多麗(送王懷仁謫官西安經歷)¶
滿長亭落葉西風殘日綰靑絲勸斟别酒一杯知共何夕且¶
踟&KR2458;路岐執手莫愁他急管横笛五斗猶分雙鳬自在此行¶
千里更須努力到㕔事藥囊丹竈淸晝甚閒適爭誇道參軍¶
未老幕府長揖　有髙捧金人露掌削成玉女峰色好淸秋¶
樂游原上逺勝沙南戰雲黒北斗秦城西京漢苑登樓王粲¶
幾殊昔灞橋外也應尋徧風雪定相憶看來歲芳樹隴頭寄¶
我消息¶
　　　上行杯¶
朝雨渭城歌罷柳煙深杏花開乍細草無邊靑滿野　又早¶
夕陽西下南浦送君斟玉斝駐馬珍重意莫辭把¶
<pb:KR4f0025_SBCK_024-10a>¶
　　　淸平樂(馬邑道中)¶
客何爲者日日風塵惹燕子春來秋又社萬事不如歸也¶
家書字字行行秋深只道還郷不信行人更逺黄沙白草茫¶
茫¶
　　　采桑子(雲州書感)¶
去年一丈天山雪凍鵲枝頭暢好春游到得春來祗是愁¶
炎風匹馬黄塵裏又盼淸秋凉月南樓到得秋來緫是愁¶
　　　消息(度雁門𨵿)¶
千里重𨵿憑誰踏徧雁銜蘆處亂水滹沱層霄冰雪鳥道連¶
勾注畫角吹愁黄沙拂面猶有行人來去問長塗斜陽痩馬¶
又穿入離亭樹　猨臂將軍鴉兒節度說盡英雄難據竊國¶
眞王論功醉尉丗事都如許有限春衣無多山店酹酒徒成¶
<pb:KR4f0025_SBCK_024-10b>¶
虚語垂楊老東風不管雨絲煙絮¶
　　　滿庭芳(李晉王墓下作)¶
獨眼龍飛鴉兒軍至百戰眞是英雄沙陀去後席卷定河東¶
多少義兒子將千人敵一一論功爭誇道生來亞子信不媿¶
而翁　前驅嚢矢日三垂岡上置酒臨風歎緑衣天下回首¶
成空冷落珠襦散盡殘碑斷不辨魚蟲西林外哀湍斜照法¶
鼓影堂中¶
　　　同作　曹溶¶
殿宿莓苔岡平贔屭虚寢遥控簾鈎義兒成隊左右列松¶
　楸誰放沙陀雁影盤仙李飛入并州收京闕赤心家丗長¶
　拱𬗋宸樓　英雄誇亞子提刀百戰囊矢前騶漸司香遺¶
　廟薶玉荒丘事去棠棃漫落滹沱化淚點長流金鳬出伶¶
<pb:KR4f0025_SBCK_024-11a>¶
官天下麥飯一時休¶
　　　花發沁園春(王湛求方伯招同惲含萬姚注若周雪/客諸子飲郝園)¶
蠟屐山遥浮觴溪逺愛他三徑幽獨斜陽滿地苔色侵階人¶
影一庭空緑名花杜曲開未了秋林書屋最好是竹裏行厨¶
敎添沙際棊局　近識風流地主把葡萄深杯百罰金谷接¶
䍦倒矣絳炬燒殘仰見月華如燭髙城漏促還問取勝游須¶
續休嘲我馬上乗船玉鞭歸也相逐¶
　　　夏初臨(天龍寺是髙歡避暑宮舊址)¶
賀六渾來主三軍隊壺𨵿王氣曽分人說當年離宮築向雲¶
根燒煙一片氤氲想香姜古瓦猶存琵琶何處聽殘勅勒銷¶
盡英魂　霜鷹自去靑雀空飛畫樓十二冰井無痕春風裊¶
娜依然芳草羅裙驅馬斜陽到鳴鐘佛火黄昏伴殘僧千山¶
<pb:KR4f0025_SBCK_024-11b>¶
萬山凉月松門¶
　　　晝夜樂(贈伎蠟兒)¶
花䰅未受金鈴護被游蜂銜將去縱輸蜜勺濃甜也儘不辛¶
不苦自是嫌他無味誤翠濤開甕頭香聚纔得近儂脣把春¶
情黏住　冰絃打就繁絲縷愛泠泠風前語同心燭下貪歡¶
惜别淚珠難數砑就紅牋私印少撥蟲魚小名添注積多少¶
相思一丸書寄與(三晉釀酒多以蠟封甕口/秦漢銅章皆撥蠟鑄就)¶
　　　燕山亭(清明日王湛求方伯招同劉津逮趙秋水毛子霞/孔子威飲金粟園杏花下)¶
鐘鼓新晴立馬斜陽滿樹臙脂透深映短牆曲護危䦨更綴¶
數行風柳燕外游絲惹多少粉香紅溜依舊正一𥬇花前去¶
年時候　況值寒食佳辰問挑菜何人鬭雞曽否春衫試罷¶
玉笛吹殘須盡百壺淸酒剛得黄昏又疎影月明如晝搔首¶
<pb:KR4f0025_SBCK_024-12a>¶
想來歲故園渡口¶
　　　太常引(題姜夫人淑齋詩卷)¶
三眞六草寫朝雲幾股玉釵分髣髴衛夫人問何似當年右¶
軍　鬱金堂上靑綾帳外小字訝初聞門掩謝池春定書遍¶
雙鬟練裙¶
　　　蘭陵王(過晉藩舊邸)¶
馬蹄捷遥望參差雉堞斜陽外芳草斷垣朱邸猶存舊城闕¶
平臺歌吹絶禁得黄鸝調舌妝樓畔煙柳數株時見柔條路¶
人拆　閒尋老翁說記帶指黄河圭翦桐葉霓旌千騎春山¶
列任桂樹招隱鴈池斟酒回眸琴瑟看盡滅問誰是豪傑¶
明月最悽切聽短笛飄零哀角嗚咽葳&KR0331;不閉牎紗裂有藥¶
鼎霜碓畫廊塵屧罘罳深鎖兔苑冷一片雪¶
<pb:KR4f0025_SBCK_024-12b>¶
　　　河傳(送米𬗋來入燕)¶
南陌歸客𬗋騮驕水驛山椒路遥落花如雨煙外飄河橋折¶
殘楊柳條　别酒西堂官燭短紅玉盌醉也休辭滿漏聲催¶
且徘徊一杯勸君更一杯¶
　　　風蝶令(送霍二還曲梁)¶
南浦山無數東城月乍懸離堂箏語燭花偏愁殺斜飛金雁¶
十三絃　漳水流殘雪叢臺散曉煙酒家疎雨杏花天繫馬¶
紅樓深處阿誰邊¶
　　　蝶戀花(重游晉祠題壁)¶
十里浮嵐山近逺小雨初收最喜春沙軟又是天涯芳草徧¶
年年汾水看歸鴈　繫馬靑松猶在眼勝地重來暗記韶華¶
變依舊紛紛凉月滿照人獨上溪橋畔¶
<pb:KR4f0025_SBCK_024-13a>¶
　　　釵頭鳳(逢呂二梅)¶
紅亭右淸溪口門前緫是春楊柳當壚語遮人住玉鞭墮也¶
酒錢抛與數數數　横波溜深杯又意中盟誓卿知否同心¶
苣相思樹雙飛蝴蝶鎭長一處許許許¶
　　　畫堂春(徐溝道上作)¶
東城朝日亂啼鴉雨晴芳草天涯輕塵初碾一痕沙何處香¶
車　春水靑羅帶緩春山碧玉篸斜春風依舊小桃花花外¶
誰家¶
　　　桃源憶故人(祁縣登樓作)¶
髙樓百尺誰家院靜鎻葳&KR0331;春晚可惜鰕䰅簾卷只是無人¶
盼　登樓搔首斜陽滿風起落花如霰可惜鵝兒酒煖只是¶
無人勸¶
<pb:KR4f0025_SBCK_024-13b>¶
　　　太常引(寄呂二梅)¶
美人曽寄翠琅玕無計報靑鸞日暮碧雲寒却似隔千山萬¶
山　㡬回明月一聲玉笛消息隴頭難小鳳綰雙鬟又何處¶
春風畫欄¶
　　　步蟾宫(代州伎有小字白狗者晨往曲中訪之不值戯投/以詞)¶
疎簾日影纔鋪地却早被金鈴喚起朝雲一片出巫山盼不¶
到黄牛峽裏　仙源乍入重門閉任閒殺桃花春水劉郎去¶
了阮郎歸算只有相如伴你¶
　　　靑門引(别晁靜憐)¶
賦别江淹多情杜牧朝來逺送一杯千里廣武城邊鴈門𨵿¶
外行徧板橋沙市且與同今夕玉山頽羅裙重倚月斜箏柱¶
淚消蠟照風鳴牎紙　盼取桑乾河水悵不斷柔情瀠迴難¶
<pb:KR4f0025_SBCK_024-14a>¶
似巫峽雲歸章臺柳暗應記曽分𤓰字縱有相思句怕飛來¶
塞鴻迢遞自今嬴得春游詩卷頻題黄四(靜憐/行四)¶
　　　一斛珠(贈伎餅兒)¶
肌香冰雪生成命薄愁重疊近人三五圎時月弱似春緜瑩¶
比玉盤潔　温柔休把紅綾涅翻來覆去轉心熱多少垂涎¶
恁時節風韻他年留待夜深說(束晳餅賦弱似春緜白如秋練又云/行人垂涎於下風唐聞喜宴賜進士)¶
(紅綾餅各一枚吳筠餅說燮燮曉/風淒淒夜冷臣當此景惟能說餅)¶
　　　蘇幕遮(别王千之)¶
朔雲垂霜鴈過上苑秋深一帶寒煙鎻數盡歸期猶未果無¶
事長安空把征衫涴　折黄花傾白墮又是驪歌送客旗亭¶
左我淚别君君别我莫灑臨岐留作相思可¶
　　　南樓令(倩人寄靜憐札)¶
<pb:KR4f0025_SBCK_024-14b>¶
瓦市塞雲凉封書逺寄將小樓前一樹垂楊縹緲試聽樓上¶
曲催短拍玉娥郎　雙袖越羅香人同錦瑟長愛秋花慣插¶
釵梁行四曲中人定識只莫問謝三娘(謝三娘不識四/字宋時謡也)¶
　　　醉春風(送陸集生孝廉還華亭)¶
文采機雲後當代論耆舊横汾千里自西來驟驟驟把袂中¶
秋銜杯幾日送歸重九　素業淸江口丙舍今存否蓴鱸忽¶
動故園情又又又痩馬秋塵亂山落日板橋疎柳¶
　　　最髙樓(登慈仁寺毘盧閣)¶
登珠閣落日在檐楹鐘鼓報新晴玉騘嘶罷飛塵起皁鵰沒¶
處冷雲平且銷憂千里目異郷情　望不盡軍都關一面流¶
不盡桑乾河一綫南北路短長亭寒沙莫辨蘆花白秋霜未¶
脆柳條靑步踟躕松陰轉月華生¶
<pb:KR4f0025_SBCK_024-15a>¶
　　　金明池(燕臺懷古和申隨叔翰林)¶
西苑妝樓南城獵騎幾處笳吹蘆葉孤鳥外生煙夕照對千¶
里萬里積雪更誰來擊筑髙陽但滿眼花豹明駝相接剰野¶
火樓桑秋塵石鼓陌上行人空說　戰鬭漁陽何曽歇𥬇古¶
往今來浪傳豪傑緑頭鴨悲吟乍了白翎雀醉歌還闋數燕¶
雲十六神州有多少園陵頽垣斷碣正石馬嘶殘金仙淚盡¶
古水荒溝寒月¶
　　　飛雪滿羣山(燕京歲暮作)¶
椎髻鴻妻蓬頭霸子故園消息誰傳雪花如手同雲萬里幾¶
回搔首茫然黒貂裘敝矣況兼東郭先生履穿一㸃孤燭兩¶
行鄉淚惟有影相憐　豈不念飛帆歸浙水歎舊游零落無¶
異天邊竹林長笛鴒原宿草又誰勸酒壚前薄游成久客惹¶
<pb:KR4f0025_SBCK_024-15b>¶
霜𩯭愁添去年更無人問長安市上空醉眠¶
　　　滿江紅(贈吳佩逺)¶
蕪沒田園都不戀五湖鰕菜長只是簫吹市上劒歌天外千¶
里曽經龍戰地頻年偶住雞鳴埭正昭王臺畔酒人稀逢君¶
在　窮巷隔無車蓋當暑靜弛巾帶向招提偶坐儘還瀟灑¶
作賦最須憐趙壹(時吳江趙山子在坐/有贈吳子詩甚工)鼓刀應許同朱亥問¶
白頭如雪幾時歸銜杯再¶
　　　鳳凰臺上憶吹簫(和梁尚書傷逝作)¶
寶鏡塵昏綵雲天遠燕飛不到釵頭悵花封錦誥書拆銀鈎¶
多少吟牋筆陣&KR0610;華謝一夕都收傷心是啼蛄弔月長簟驚¶
秋　今休他生未卜問碧落茫茫何處堪留剰無情哀鴈偏¶
度妝樓只有安仁能誄看遺挂那忍回眸持籌慣凝思五曹¶
<pb:KR4f0025_SBCK_024-16a>¶
難算新愁¶
　　　鎭西(送陳六謙之官安邑)¶
雪晴鳷鵲正酸風交射河橋外鴈壺重瀉沉吟者計郵籤此¶
去娘子關西春光滿野琴堂到時元夜　蘭燭灺玉鈎山翠¶
繞晝簾靜也料哦松合多亭榭堪游冶𥬇丞哉何負紙尾交¶
箝龍蛇恣寫須添墨池官舍¶
　　　意難忘¶
金犢香車問秃襟小袖上苑誰家粉匀全露頸雲膩細飄花¶
柳陰重石橋斜春水浸芹芽想薄寒曽傾酮酪臉暈潮霞¶
髙城容易天涯有氍毹氈帳自在藏他錦韉馱叱撥紅燭理¶
琵琶須記取畫蟬紗展挂玉鴉叉更敎添一羣蕃馬細草平¶
沙¶
<pb:KR4f0025_SBCK_024-16b>¶
　　　八歸(丁未燕京除夕同表兄舟石家兄夏士守歲作)¶
爐存炭獸香浮樽蟻天涯又記除日尋思四十明朝是轉覺¶
客懷難遣歲去堪惜旅館亂山殘雪夜幸款語相逢兹夕試¶
屈指二十年來幾度在鄉國　南粤東甌西晉而今漂泊漫¶
索長安杯炙何甥謝舅周郎陸弟舊事淒涼空憶且呼童秉¶
燭好把新詞共題壁𥬇諸兄興還不淺爛醉狂歌看余鬢翻¶
白¶
　　　紅娘子(正月十三日夜同毛子霞張登子集王湛求方伯齋中)¶
桑落甘如蔗齊向樽中瀉北斗春迴西堂燭膩沉沉此夜喚¶
薛家車子近前歌勝名倡謇姐&KR0138;把鄉愁缷又早春愁惹¶
遶陌香塵横汾花月東風臺榭莫匆匆上馬且銜杯任鈿車¶
歸也(是日/立春)¶
<pb:KR4f0025_SBCK_024-17a>¶
　　　臺城路(十四夜)¶
層城已下葳&KR0331;鎖華堂更浮春酌水浸銀屏花移火樹人花¶
瑤天笙鶴微風繡幕看蛺蝶翻飛鳳凰飄落八尺輕容美人¶
無數卷珠箔　銅盤翠煙籠霧有水葓掩映画䦨紅藥明月¶
難留春宵易曉只合人生行樂箏琶間作任𥬇舞燈前緑牎¶
齊拓問夜何其𢬵醉歸似昨¶
　　　春從天上來(元夕)¶
好月初升見翠霧霏霏霜色稜稜博山香滿不夜珠澄連夕¶
有酒如澠況星橋開鎖細翦就湘綺吳綾碧瓏玲有氷荷卷¶
葉馬乳垂藤　江郷故人堪憶歎雁後花前幾度愁凝錦字¶
應挑𬗋姑空卜歸夢万里難憑想年來憔悴抛雲髻緑髮鬅¶
鬙曲䦨凭向小牎深處一點篝燈¶
<pb:KR4f0025_SBCK_024-17b>¶
　　　南歌子(贈伎張綺綺)¶
酒釅金船勸衣香石葉熏猶恐未消魂喚伊歌一曲月中聞¶
(時伎宋玉環/吹笙和之)¶
　　　虞美人(寒食太原道中)¶
去年寒食橫汾曲曉雨平蕪緑今年寒食尚橫汾又聽餳簫¶
吹入杏花村　古今多少橫汾客飲馬臺駘澤并州雖好不¶
如歸輸與一雙新燕舊巢飛¶
曝書亭集卷第二十四¶

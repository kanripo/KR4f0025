# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:13
#+PROPERTY: JUAN 55


五十五¶
　　　　　　　　　　翰林院檢討朱彛尊撰¶
　跋(十四/)¶
　　　書隋巢元方諸病源候論後¶
右諸病源候論五十巻隋太醫博士巢元方奉勅與諸
醫共¶論疢疾所起之源及九候之要大業六年書成進
於朝論凡¶一千七百二十篇言之詳矣隋唐經籍志不
<pb:KR4f0025_WYG_055-1b>
著於錄而宋志¶有之葢太平興國中命王懐隱王祐陳
昭遇等集聖惠方每¶部取元方之論冠其首神宗以之
課試醫士是編始大顯於¶時書録解題謂千金方諸論
多本此書考宋制醫以巢氏論¶與千金翼方同目為小
經而千金方不與然則今所傳孫真¶人書殆未足深信
矣<md:KR4f0025_SBCK_055-1b>¶　　　書太平惠民和劑局方後¶
太平惠民和劑局方十巻載晁氏讀書後志陳氏書錄
<pb:KR4f0025_WYG_055-2a>
解題¶宋藝文志作五巻按宋大觀中詔通醫刋正藥局
方於是庫¶部郎中陳師文等校正類分二十一門録方
二百九十有七¶然則是書成於汴都也今考王氏玊海
置藥局四所其一曰¶和劑局在紹興六年正月至若改
熟藥所為太平惠民局在¶紹興十八年又八月葢師文
等校正本實止五巻其後添補¶紹興寳慶淳祐諸方暨
吳直閣方諸局方故増益至十巻爾¶予家所藏乃元時
雕本後附太醫助教許洪指南三巻係建¶安髙氏日新
<pb:KR4f0025_WYG_055-2b>
堂板行¶
　　　本草衍義跋¶
本草衍義一十七巻冠以序例三巻合二十巻宋承直
郎澧<md:KR4f0025_SBCK_055-2a>¶州司户曹事冦宗奭撰政和六年太醫學博士李
康等㸔詳¶申尚書省有㫖轉一官通直郎添差充收買
藥材所辨驗藥¶石宣和元年其兄子宣教郎解縣丞約
校勘鏤版印造頒行¶本草經撰自神農隋志已列其目
皇甫謐帝王世紀黄帝使¶岐伯定本草經荀勗中經簿
<pb:KR4f0025_WYG_055-3a>
有子儀本草經一巻鄭康成注¶周禮疾醫謂治合之齊
存乎神農子儀之術賈公彦疏云是¶周末時人而陳騤
中興館閣書目引漢書元始五年舉天下¶通知方術本
草者遣詣京師又樓護傳稱少誦醫經本草方¶謂書名
始見於此誤矣陶隱居而後參核加詳至宗奭考諸¶家
之説援引辨證文簡者證其義諱避者原其名斯六根
五¶華九實二冬三建之形性畢具矣是書白雲子采入
道藏曩¶從吳檢討志伊觀於京師之靈佑宫近始得元
<pb:KR4f0025_WYG_055-3b>
人故牘因書<md:KR4f0025_SBCK_055-2b>¶於後¶
　　　書是齋百一選方後¶
百一選方不書撰人名氏題曰是齋按陳氏書錄解題
云是¶山隂王璆孟欲所輯凡三十巻宋史藝文志作二
十八巻予家¶所藏乃元人鋟本按其目僅二十巻爾殆
經後人選擇者歟¶
　　　書宋本晞范子脉訣集解後¶
咸淳二年臨川李駉子野撰脉訣集解一十二巻邑人
<pb:KR4f0025_WYG_055-4a>
何桂¶發序之謂得於誦詩讀書之餘葢儒者也竊謂人
之賦形修¶短强弱肥瘠之不同則脉亦異焉今之醫者
止憑切脉而王¶叔和之訣葢有不甚解者庸醫一嵗之
殺人比於法司之決¶囚數且倍之矣駉自號晞范子其
書引證周洽當時板行必¶多傳習者而宋藝文志不載
何歟<md:KR4f0025_SBCK_055-3a>¶　　　跋濟生拔萃方¶
濟生拔萃方六巻延祐二年銅鞮杜思敬輯自為之序
<pb:KR4f0025_WYG_055-4b>
其言¶曰醫不專於藥而舍藥無以全醫藥不必於方而
舍方無以¶為藥斯明乎炊湯脉神之術者宜其能采拾
衆善以成書也¶元史不作藝文志典籍無徴予嘗思補
之於醫書類知其目¶者金有紀天鍚張元素劉元素李
慶嗣張從正五家二十四¶部凡八十八巻元有李杲竇
黙王好古錢近之羅天益戴起¶宗滑夀李希范王鏡潭
鮑同仁朱震亨鄧焱王中陽李鵬飛¶葛應雷葛乾孫朱
撝趙良陳直鄒鉉胡仕可吳湍尚從善熊¶景元申屠致
<pb:KR4f0025_WYG_055-5a>
逺危亦林薩德彌實李中南陸仲達堯允恭吳¶以寧齊
德之曽世榮馮道𤣥孫允賢殷震三十六家七十三¶部
内十八部巻亡四百七巻兹又得杜氏此書然則待訪
者<md:KR4f0025_SBCK_055-3b>¶寧有窮乎思敬自號寳善老人書成時年八十有一
予今年¶齒亦均雖耄矣尚思踐宿諾焉¶
　　　醫家四書跋¶
南潯布衣許兆禎培元精醫術著錄於先少保之門先
公取¶其所撰診翼藥準方紀醫鏡四部合名之曰醫家
<pb:KR4f0025_WYG_055-5b>
四書世父¶貴陽太守鏤版行之當書成時申文定李文
節朱文肅均為¶作序先公亦題其簡端培元之名海内
無不知之者已先公¶亦御醫直聖濟殿官至院使嘗被
召入乾清宮西暖閣診定¶陵脉奏曰聖體病在肝腎宜
寛平以養氣安靜以益精上喜¶立命太監陸敬書之屛
所纂立命𤣥圭經亂失惟太醫院志¶僅存¶
　　　大觀證類本草跋<md:KR4f0025_SBCK_055-4a>¶經史證類本草三十一巻目錄一巻大觀初唐慎微撰
<pb:KR4f0025_WYG_055-6a>
通仕¶郎行杭州仁和縣尉管勾學事艾晟序之謂傳書
者失其邑¶里不知何許人闕其疑可也或以蜀人實之
何所據乎本草¶自神農子儀而後代有廣益舊經止三
百六十五味爾今按¶其目錄實一千七百四十八種比
之唐本蜀本掌禹錫之補¶注蘇頌之圖經所増已多紹
興中曽詔王繼先校定附釋音¶一巻付國子監鏤板以
行其後大德壬寅一刋於宗文書院¶明萬厯丁丑再刋
於宣城民家并以冦氏衍義附於各條之¶下雖於義無
<pb:KR4f0025_WYG_055-6b>
損然非唐氏之舊毋亦類於覩臯禽而續鳬之¶頸者歟¶
　　　跋張氏醫説¶
醫說十巻嘉靖中雕本不題撰人姓氏觀乎書錄解題
始知<md:KR4f0025_SBCK_055-4b>¶為宋新安張景季明所撰也喜劇而書諸巻尾¶
　　　跋孫子算經¶
孫子算經三巻漢志不著於錄而隋唐經籍志有之首
言度¶量所起合乎兵法地生度度生量量生數之文次
言乗除之¶法設為之數十三篇中所云廓地分利委積
<pb:KR4f0025_WYG_055-7a>
逺輸貴賣兵役¶分數比之九章方田粟米差分商功均
輸盈不足之目往往¶相符而其要在得算多多算勝以
是知此編非偽託也唐立¶算學命李淳風注解頒之學
官今其書算博士知者罕矣¶
　　　九章算經跋¶
九章即周官之九數保氏以教國子者也方田一粟米
二差¶分三少廣四商功五均輸六方程七盈不足八旁
要九皆周¶公所作漢易差分曰重差去旁要而易以勾
<pb:KR4f0025_WYG_055-7b>
股又夕桀一篇<md:KR4f0025_SBCK_055-5a>¶其義無聞葢周公既問數於商髙定此
九數算術之古莫尚¶於此矣於是劉徽注之序之徐岳
甄鸞等述之李遵義疏之¶逺而日月周天行度之數近
而田疇米廩積羃隱雜廣斜正¶員之幽微靡不著焉斯
秦火之未燔而唐明算科取士之第¶一書僅存於今者
可寳也¶
　　　五曹算經跋¶
右五曹算經五巻唐太史令李淳風注而博士梁述助
<pb:KR4f0025_WYG_055-8a>
教王¶真儒等校定之書也地利生人之本故首田曹田
疇必資人¶功故次兵曹人家必用食飲故次集曹會集
必務儲蓄故次¶倉曹倉廪必資貿易故以金曹終焉相
傳其法出於孫武然¶孫子别有算經考古者存其説可
爾¶
　　　跋鄱陽洪氏南朝史精語<md:KR4f0025_SBCK_055-5b>¶康熙辛酉冬購得宋槧經史法語四冊不足藝文志二
十四¶巻之數既而亡之從故家抄南朝史精語宋四卷
<pb:KR4f0025_WYG_055-8b>
齊三巻梁¶三巻陳一巻宋史作六巻蓋一代合為一卷
故也志開法語¶有左氏傳六巻史記八巻漢書二十巻
精語有後漢書十六¶巻三國志六巻晉書五巻唐書一
巻惜均未之見所云南朝¶史者蓋指沈約蕭子顯姚思
廉所撰而言非李延夀之南史¶志失書朝字誤矣¶
　　　書楊太真外傳後¶
宫闈之事外人罕知所見或異辭矧出於傳聞者乎太
真外¶傳宋樂史所撰稱妃以開元二十二年十一月歸
<pb:KR4f0025_WYG_055-9a>
於夀邸二¶十八年十月𤣥宗幸溫泉宫使髙力士取於
夀邸度為女道¶士住内太真宫此傳聞之謬也按唐大
詔令載開元二十三<md:KR4f0025_SBCK_055-6a>¶年十二月二十四日遣户部尚書
同中書門下李林甫副以¶黄門侍郎陳希烈冊河南府
士曹㕘軍楊𤣥璬長女為夀王¶妃考之開元禮皇太子
納妃將行納采皇帝臨軒命使降而¶親王禮儀有殺命
使則同由納采而問名而納吉而納徴而¶請期然後親
迎同牢備禮動需卜日無納采受冊即歸夀邸¶之禮也
<pb:KR4f0025_WYG_055-9b>
越明年武惠妃薨後宫無當帝意者或奏妃姿色冠¶代
乃度為女道士勅曰夀王瑁妃楊氏素以端毅作嬪藩
國¶雖居榮貴每在清修屬太后忌辰永懐追福以兹求
度雅志¶難違用敦𢎞道之風特遂由衷之請宜度為女
道士蓋帝先¶注意於妃顧難奪之朱邸思納諸禁中乃
言出自妃意所云¶作嬪藩國者據妃曽受冊云然其曰
太后忌辰者昭成竇后¶以長夀二年正月二日受害則
天后以建子月為嵗首中宗<md:KR4f0025_SBCK_055-6b>¶雖復舊用夏正即正月行
<pb:KR4f0025_WYG_055-10a>
香廢務直至順宗永貞元年方改¶正以十一月二日為
忌辰開元中猶循中宗行香之舊是妃入¶道之期當在
開元二十五年正月二日也妃既入道衣道士¶服入見
號曰太真史稱不朞嵗禮遇如惠妃然則妃由道院¶入
宫不由夀邸陳鴻長恨傳謂髙力士潛搜外宫得妃於
夀¶邸與外傳同其謬張俞驪山記謂妃以處子入宫似
得其實¶而李商隱碧城三首一咏妃入道一咏妃未歸
夀邸一咏帝¶與妃定情係七月十六日證以武皇内傳
<pb:KR4f0025_WYG_055-10b>
分明在莫道人間¶總不知是足當詩史矣新唐書宰相
世系表妃之祖志謙三¶子長𤣥琰次𤣥珪次𤣥璬𤣥琰
子銛𤣥珪子錡𤣥璬子鑑若¶國忠則妃再從兄也妃本
𤣥璬長女大書冊夀王妃父乃天¶寳四載立為貴妃帝
欲掩天下之耳目而箝其口遂令妃不<md:KR4f0025_SBCK_055-7a>¶父其父而移作
𤣥琰少女於是贈𤣥琰太尉齊國公母封涼¶國夫人𤣥
珪工部尚書銛鴻臚寺卿錡侍御史尚太華公主姊¶三
人大姨韓國三姨虢國八姨秦國𤣥璬獨未聞加恩焉
<pb:KR4f0025_WYG_055-11a>
子¶鑑官湖州刺史後雖尚主册貴妃日恩澤亦未之及
葢推而¶逺之也且銛係𤣥琰子而劉昫唐書以為妃再
從兄則當時¶業有識其非者矣明皇英主開元之政稱
全盛時惑一妃子¶至淪亡社稷作偽心勞迹愈晦而言
之益醜詩不云乎亂匪¶降自天生自婦人又云鼓鐘于
宫聲聞于外國史無識誤落¶帝度内謂妃少孤養於叔
父𤣥璬而以琰為妃父予故驗之¶載紀辨外傳之誣特
發其微焉至於玊谿生詩箋之别幅
<pb:KR4f0025_WYG_055-11b>
　
　
　
　
　
　
　
　曝書亭集巻五十五<md:KR4f0025_SBCK_055-7b>¶<md:KR4f0025_SBCK_056-1a>¶
<pb:KR4f0025_WYG_056-1a>
欽定四庫全書
　曝書亭集巻五十六¶
　　　　　　　　　　翰林院檢討朱&KR0156;尊撰
　　¶考

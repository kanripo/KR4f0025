# -*- mode: mandoku-view; -*-
#+TITLE: 曝書亭集
#+DATE: 2015-09-11 17:27:30.720883
#+PROPERTY: ID KR4f0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB04n0286-014曝書亭集-卷第十四.
<pb:KR4f0025_SBCK_014-1a>¶
曝書亭集卷第十四¶
　　　　　　　　　　　　秀水　朱彞尊　錫鬯¶
　古今詩(十三)¶
　　著雍執徐¶
　　　次查上舎韻送楊侍郎(雍建)還里四首¶
吾愛吾鄉少司馬乞歸躬養太夫人　聖朝孝治容將母元¶
老功成合引身篋裏詩篇行處有道傍歎息見來親計程一¶
舸鹽官水到及陔蘭滿眼春¶
夜舫朋箋晝賭棊昔游嶺表共栖遲頻過韋幔傳經地尚記¶
潘輿置酒期南北㡬回分手路&KR0155;沉相對滿頭絲今朝遇我¶
歡心劇不異蠻天捧檄時¶
横浦先生舊里居爲園郭外儘堪娛人家戸戸通舟楫藥草¶
<pb:KR4f0025_SBCK_014-1b>¶
村村盡畫圗坐久春禽啼滿樹朋來臘釀勸傾壺更饒入𩜹¶
江魚美添買臨平半頃湖¶
僂指東華九載過罷官歸計尚蹉跎最憐老友怱怱别不惜¶
衰顔夜夜酡酒倒三缾猶恨少夢隨千里自今多早春也擬¶
輕帆下更嬾金臺獨放歌¶
　　　任孝廉(坪)以家釀苦酒見貽賦詩志謝效孟東野體¶
　　　即送其還髙密三首¶
步兵游竹林左徒吟江潭思古憔悴人舍酒何所耽東海任¶
公子遺家醖一甔味苦炎上作色&KR0627;封中涵一酌我顔赭再¶
酌我身酣三爵矧多又醉枕南牎南自哂同蓼蟲食苦翻知¶
甘¶
竹苦四味齊蓮苦寸心撥𤓰苦斯有敦草苦亦可捋周原美¶
<pb:KR4f0025_SBCK_014-2a>¶
堇荼越女采蕺葛以蒿漬冬醅香味勝百末自來頌酒人豈¶
爲甘旨奪¶
於越百花露味重杯慵銜維揚五加皮飲之漸作鹹詎若膠¶
西釀可以解淸饞君今馬首東讀書歸舊巖暇看糟牀注飲¶
略手自芟儻遺一尺書方法試我緘¶
　　　送吏部侍郎張先生假旋京口六首¶
衮衮諸公歲九遷先生何事賦歸田不愁𨵿吏饞如虎一葉¶
官河放溜船¶
便門東去栁依依一路垂絲埽石磯靑眼年年長送客幾人¶
生擁八騶歸¶
汶濟分流照畫舲中丞問俗向來經山東父老應傳語𩀱𩯭¶
依然舊日青¶
<pb:KR4f0025_SBCK_014-2b>¶
清淮泛濫濁河淤鴈戸飄揺少定居厝火積薪曽上策至今¶
太息雒陽書¶
眞州柁轉即金山曉挂蒲帆十幅還緫是當年釣游地詩牌¶
細拂蘚衣斑¶
墓田丙舍鍾繇帖京口谿山米芾居十丈紅塵吹不到江樓¶
日日倚南徐¶
　　　偶成¶
三月東風何太狂塵沙黯黯天茫茫主人十日不出戸空園¶
花落無丁香老年逢春須愛惜悔不走馬看花忙無事獨坐¶
宣武坊吾家茅屋長水旁舎南有池舍北塘荷花草紫油菜¶
黄鱸魚上鈎四寸強矮貓筍肥錦䙀脫新蠶豆熟靑莢長客¶
何爲不歸故郷好約比鄰沈十二(進)薔薇架厎醉壺觴¶
<pb:KR4f0025_SBCK_014-3a>¶
　　　杭州水利不治者累百年矣巡撫趙公考城河故道¶
　　　悉濬治之郷人來述喜而作詩凡二十四韻¶
武林古澤國十八澗九溪當年宋宮闕溝水流東西陳迹漸¶
已湮深谷皆成蹊民居日湫隘編竹兼芘莉猛火一燎原悲¶
燄百室迷塗徹大小屋繘井愁難躋女丁配夫壬相顧但愴¶
悽吏治狥目前孰能防禍梯中丞溢丗才利器剸水犀下車¶
命丞倅故道資考稽率錢具畚鍤曽不煩鉏犂經始厎吿成¶
歲序尚未暌坐令闤闠間無異蘇白隄紅䦨鴈齒列赤石羊¶
肝刲嘔啞小航船蹀躞快馬蹄停鞭市蓮藕倚檻來鳬鷖柳¶
陰穀犬鳴露脚莎雞啼祝融迴其馭婦子方安栖乃知濟時¶
策不在拯顚隮公之治水術豈獨過白圭泉清原隰平名與¶
召伯齊我家由拳城閭巷多蒿藜願公袪墨吏如決濁水泥¶
<pb:KR4f0025_SBCK_014-3b>¶
上以荅¶
天子下以寧羣黎¶
　　　送柯孝廉(維楨)之蕪湖¶
劉蕡下第原風漢王粲依人復逺游舊屐尚存尋赤鑄殘書¶
又抱去盧溝春槽酒熟沙門店夜柵檣平估客舟儻得黄金¶
休易散歸時須築小丹丘¶
　　　紫藤花下醉歌同查上舍弟(嗣瑮)賦¶
客舍紫藤長數尋镺蔓年多半枯槁往歲丰茸莖太密花事¶
去春翻草草今年二月呼園丁三百銅錢費除埽雖然芟後¶
花較遲漸見含苞同蕨腦檐牙朽株換棚格井牀新汲傳栲¶
栳　&KR1913;低垂香細細游絲不動日杲杲鈎簾忽驚啅雀去仰¶
面生憎土蠭抱越州老酒吳船來小榼偏提恣傾倒頭銜久¶
<pb:KR4f0025_SBCK_014-4a>¶
矣脫朝簿那問鼕鼕鼓昏早惜哉筋力日巳疲惟有花前不¶
知老停杯還憶故郷路亂水穿沙入裴島千章古木藤纒身¶
飄落䋣英滿衫襖明年期爾横漲橋(上舍/所居)柔櫓嘔啞撥萍藻¶
緑陰共聽黄栗留醉臥橛頭船更好¶
　　　爲錢給事(晉錫)題王給事(原祁)冨春大嶺圖二首¶
記得山城水閣添畫眉聲裏晝垂簾還憑同省王郎筆暖翠¶
浮嵐五尺縑¶
冨春江上雨溟濛兩岸花開躑躅紅髣髴舊游如畫裏一帆¶
曽轉釣壇東¶
　　　吳徵士還蒲東魏上舍還嘉善集古藤書屋話别聮¶
　　　句¶
握手古藤下秋深旅愁積歸來西溪傍猶及種春麥吳雯我¶
<pb:KR4f0025_SBCK_014-4b>¶
亦袖輕鞭明𤼵辭紫陌倦鳥不同飛各自張旅翮魏坤二子¶
澹雅才肯爲時俗役英辭迭相應如以桐叩石陸嘉淑柳塘水¶
潨潨蒲坂山驛驛改歲君到時古藤花滿格查愼行大防一斗¶
泉釀酒冰雪白酒熟君不來落花良可惜彞尊¶
　　　送楊侍御(燝)還東湖¶
一謫金門住五年羡君容易早歸田他時願結香山社八口¶
先浮潞水船秋鳥炙來郷味好月波釀就禁方傳桃枝況有¶
仙人母同注眞靈位業篇¶
　　　秋日萬柳堂同譚十一給事(瑄)沈秀才(蕙纕)龔主事¶
(翔麟)同賦三首¶
亂水秋無路箯輿入壞垣粉銷題壁字菭浸插籬門蟲網捎¶
衣桁魚牀齧樹根頻來曽不厭觴詠舊游存¶
<pb:KR4f0025_SBCK_014-5a>¶
撲棗過頭杖裝緜短後衫沙平攜小榼徑逺罷長鑱古塔疎¶
林出遥峰夕照銜蕩舟無不可只少布爲帆¶
積潦沉官栁迴流限女牆白鷗來款款黄蝶舞倀倀郷曲情¶
無改行歌醉不妨城南咫尺地想見野雲堂¶
　　　馮檢討招諸同年集六枳園對菊即席分賦得顔字¶
可怪南鄰馮檢討酒錢肯爲謫官慳盡除簾額虚牎白亂插¶
籬根細菊斑新雨不來那在眼故人相對且開顔近年同脫¶
趨　朝籍漏鼓頻催獨後還¶
　　　贈許(容)¶
今之官印古璽節漢制斗檢封略同周秦以來鑄私印往往¶
撥蠟銷金銅㑹稽王冕易以石細切花乳桃皮紅靑田山根¶
凍玉斸稷下里石舊穴空羊求休嫩大松老其餘麁惡不可¶
<pb:KR4f0025_SBCK_014-5b>¶
礱往時長洲文博士刻石頗有松雪風墨林天籟閣書画以¶
别眞僞鈐始終吾生好奇頗嗜此硨磲犀象羅笥中徐貞木¶
亡鄭埴夭尚有程&KR0201;留江東故人衰病逺莫致縱饒玉石何¶
人攻如皐許容近過我手出圖譜重錦蒙古文離離雜鍾鼎¶
爾雅一一詮魚蟲乃知六書得其故大小繆篆能兼通相斯¶
史籀各具體左蟠右屈何妍工合肥尚書(龔端/毅公)最賞擎紛紛¶
朝士傾詩筒吁嗟萬里十年别一官不達翻途窮低眉強隨¶
抱𨵿吏失足幾陷鮫人宮重來歎息舊游盡酒錢燕市何由¶
充容今髮白我耳聾𤓰牛舍近地百弓日長莫學打睡翁相¶
邀硬筆寫獵碣夫豈不如薛尚功¶
　　　題畫送徐檢討(釚)還吳江二首¶
三髙祠下水溟濛紅蓼花香一&KR0327;風驚起沙鷗定相𥬇黒頭¶
<pb:KR4f0025_SBCK_014-6a>¶
未稱作漁翁¶
不貪臺閣送行詩索我尊前折柳詞合喚蔆舟付蔆女更吹¶
漁&KR0327;敎漁兒¶
　　屠維大荒落¶
　　　二月自古藤書屋移寓槐市斜街賦詩四首¶
觳觫車輕簸兩輪殘書秃管雜勞薪移居絶似村夫子寫入¶
圖中儘𥬇人¶
莎衫桐帽海椶鞵隨分琴書占小齋老去逢春心倍惜爲貪¶
花市住斜街¶
阿鏐秋去又春殘逺信封題萬里難不道衰翁無倚著藤花¶
又讓别人看¶
屠門菜市費羸驂地僻長稀過客譚一事新來差勝舊昊天¶
<pb:KR4f0025_SBCK_014-6b>¶
寺近井泉甘¶
　　　上巳集南城祝氏園聮句¶
六年人海中禊飲恒不果尚書忽相期折簡起疎惰彞尊並¶
轡城南隅地僻少塵堁入門愛團瓢登閣見馺娑崑山徐乾學原一¶
山横雉堞上水洩龍湫左隄栁金乍含䦨藥紅未妥崑山徐元文公肅¶
雖乏三徑幽恣攜十榼可北酒雜薊滄南烹屏蒜蓏彞尊日¶
遲宜賭弈場闊縱飛笴吟或叉手吟坐便鐺脚坐乾學初筵¶
已脫略帶緩頭不裹旣醉席屢移三影照碧沱元文夕曛苦¶
催人馬鳴車炙輠莫愁風揚沙定有雨潑火彞尊¶
　　　奉題徐副相祝園修褉卷三首¶
右軍但草蘭亭序不及羣賢祓禊詩輸與先生鼠須筆春風¶
一一寫烏絲¶
<pb:KR4f0025_SBCK_014-7a>¶
一時裙屐最風流擘紙花前㸃筆收我若當年參末坐便應¶
罰酒似羊劉¶
滴珠方勝杵頭新瘦本看來妙入神眞跡祗愁容易賺莫將¶
缸面酒留人¶
　　　社日登黒窑厰聮句¶
隗臺久蕪没薊丘不可梯濟南王士禛貽上雖有千里目將何共攀¶
躋徐乾學原一佳辰趁新社膏雨融凍畦彞尊早抽紅藥萌漸¶
見碧草萋姜宸英層坡簇五騎兩壺提一奚澤州陳廷敬子端陟彼¶
積土岡同駐削玉蹄士禛安房隱曲几藉地分疎荑乾學泉樽¶
酌用匏飯黍先以雞彞尊旣瀝甘蔗&KR0308;復堆苦蕒韲宸英微酣¶
恣坦步遐覽窮端倪廷敬南有松柏林其北桃李蹊士禛亭午¶
風華香疑是麝脫臍乾學居人半陶旊門竇皆衡圭彞尊濃薫¶
<pb:KR4f0025_SBCK_014-7b>¶
樹杪煙濁漉水中泥宸英童娃亦姢勞面目成　黧廷敬何時¶
得頮濯勝眼刮神篦士禛不見九陌塵奔車日冥迷乾學吾儕¶
處其中形殊境則齊彞尊相期泛裂帛&KR0631;拂湖上隄宸英子¶
爲逸少序我續興公題廷敬¶
　　　題画二首¶
宣和舊譜識徐熙猶記都官畫裏詩三月江南看不足(宛陵/句也)¶
湖塘花鴨影參差¶
數株枯柳倚苔磯話别沙頭客未歸多事錢唐戴文進釣師¶
渲染著紅衣¶
　　　朴公書來招游盤山却寄¶
三盤勝地稱絶衆嶺何峰最尊别後時勞夢寐書來興轉飛¶
翻青松十里巖磴紅杏千株寺門好雇犢車一兩軟塵碾到¶
<pb:KR4f0025_SBCK_014-8a>¶
山根¶
　　　題龔主事(翔麟)西湖雨汎圖二首¶
茶檣酒幔靜無鄰鏡面平波碾濕銀回憶少年歌舞誤烏篷¶
不作獨吟人¶
蓴絲蔆葉浸魚天十里湖山思悄然疎雨夜眠聽亦好莫因¶
月黒便回船¶
　　　徐尚書載酒虎坊南園聮句¶
夜市燈熒熒晨衙鼓紞紞試瞻十二衢何人事游覽姜宸英吾¶
黨脫朝簿甘與丗味淡初疑諫果食漸似都蔗噉彞尊駕言¶
適丘園塵慮益澹澉取徑衣乍褰入門首先顉陳廷敬循廊無¶
坦步引縆得危攬髙下屋四隅其中乃習坎徐乾學穿池注嶔¶
嵌搆草當蕰菼非無鶴在沙亦有魚聚槮宸英移情欣鳥音¶
<pb:KR4f0025_SBCK_014-8b>¶
# SB1_1692-051.png
# page missing
<pb:KR4f0025_SBCK_014-8b>¶
房山潑墨太糢糊那似倪迂意匠殊一片湖光幾株樹分明¶
秋色小長蘆¶
　　　苦熱聮句¶
苦熱今年甚幽州亦藴蒸朱茂晭久無甘雨降惟見火雲升姜¶
宸英際夜焦煙合經天杲日恒張逺髙林枯白帶淺沜露丹稜¶
王原最怕衝&KR0069;洞何須堰戾陵徐善河流金口膩山翠畫眉層¶
彞尊黒蜧潜難見商羊舞莫憑萬斯同新畬荒稷黍遺種慮¶
蟊螣朱儼雩隊分行綴祠官典故徵譚瑄力難驅旱魃咒乃試¶
番僧查愼行童女𩀱丫髻旂竿五色繒李澄中新妝朱箔卷雜戲¶
緑衣能魏坤虹霓羣情望塵埃萬目瞪黄虞稷疾雷無影響長轂¶
但輷輘釋淨憲銷夏愁無策聮吟喜得朋龔翔麟盡諳微徑入不¶
待小僮譍湯右曽席帽人人脫亭欄處處凭鄭覲衮劇談多野趣¶
<pb:KR4f0025_SBCK_014-9a>¶
苛禮必深懲錢光夔旅跡頻年共郷心觸緒増宸英小航思劃槳¶
精舍憶擔簦茂晭白剥烏頭芡靑牽紫角蔆原夕風嘶麥蚻横¶
港没魚鷹右曽竹樹濃於畫笆籬密似&KR0699;千家花滿屋六月¶
稻交塍彞尊自失江村樂翻憐毒暑仍善黃沙隨扇集白汗¶
比漿凝逺易漬牀牀簟空支院院棚擔稀珠市果價倍玉河¶
冰愼行槁落含香蕊攣拳裊格藤斯同暗窺蛛網縮乾坼燕¶
泥崩翔麟戸撤垂簾額缾添汲井繩儼慵尋温水浴只想冷¶
硎登瑄三葛衣猶重𩀱絲履不勝撥書嫌走蠧懸拂倦驅蠅¶
坤秪覺娑拖便誰甘褦襶稱覲衮到門防客刺無地曲吾肱¶
彞尊亟買泉澆圃同貪草藉艿宸英酒𢬵河朔飲茶愛武夷¶
秤澄中返照斜初斂微凉暮可乘原分曹爭射覆四座百觚¶
騰愼行¶
<pb:KR4f0025_SBCK_014-9b>¶
　　　曹賛善(鑑倫)移居二首¶
家具先生有㡬車朝來移傍古城窪澄泥小硯題詩處開遍¶
茙葵一丈花¶
後園虚閣壓城濠濺瀑跳波牐口牢正欲凭䦨看洗象玉河¶
新水一時髙¶
　　　椶鞵聮句¶
五兩來江市千毛結海椶彞尊澤蒲材較賤楚筍製徒工魏坤¶
健許踏層碧疎難入軟紅坤老夫還稱此桐帽伴山中彞尊¶
　　　藤枕¶
翦就蠻藤細方花織淺深坤香兼沉水木凉勝辟寒金彞尊只¶
合靑奴配何曾白汗侵坤一函容茉莉短髪不須簪彞尊¶
　　　竹簟¶
<pb:KR4f0025_SBCK_014-10a>¶
六尺蘄春簟繩牀臥最便彞尊紋同麴塵水滑比砑光箋坤攤¶
飯宜三伏看棊判一年彞尊物微休棄置歸載潞沙船坤¶
　　　風燈¶
暑愛當風坐移燈趁晚凉坤紗綳扶寸闊燭減一分長彞尊紫¶
鳳垂垂結飛蛾面面障坤更宜單舸去留照露荷香彞尊¶
　　　響竹¶
巧劃千絲竹仍留一尺筒彞尊勁捎椶拂畔密置筍㕑中坤揺¶
翅潛形速先聲逐隊空彞尊莫因餘㸃墨觸損畫屏風坤¶
　　　冷布¶
秋月漚池罷炎風入市初坤暗牎塵繭換方格畫屛餘彞尊¶
賤豈妍娥織凉宜倦客居坤應逢麻紙𥬇三葛更麁疎彞尊¶
　　　油紙扇¶
<pb:KR4f0025_SBCK_014-10b>¶
本自錢唐製猶存蜀府名彞尊雖殊白羽潔却比素紈䡖坤蓬¶
勃塵難汚淸凉風易生彞尊翻嗤王内史題字費眞行坤¶
　　　瓦歕壺¶
舊製惟煎錫新來器上陶坤最愁芳草歇頻課短僮操彞尊¶
病葉分疎雨珍珠迸小槽坤連筒雖自苦不比漢陰勞彞尊¶
　　　凉篷¶
平鋪一面席髙岀四邊牆查愼行雨似撐船聽風疑露頂凉坤¶
片陰停卓午仄景入斜陽彞尊忽憶臨溪宅松毛透屋香愼行¶
　　　竹簾¶
吳船初解縛燕市喜重編彞尊一綫條條直雙釘戸戸懸愼行¶
鈎時敎燕去疎處恐蠅穿坤布幔旋催換秋風又一年彞尊¶
　　　送蘇郡伯守杭州¶
<pb:KR4f0025_SBCK_014-11a>¶
新凉纔報上林秋五馬𩀱旌𤼵薊丘方鎭表存唐國史(郡伯尊/人鎭撫)¶
(閩/中)左符秩等漢諸侯江湖水氣城陰合吳越山光㦸外收自¶
是前身蘇玉局黃州領郡又杭州¶
　　　送張(丗濟)之官楚中¶
酌春堂上勸觥船僂指分攜又八年偶寄一官江漢去風流¶
少府勝藍田¶
　　　宋中丞(犖)鎭撫江西詩以寄之¶
䧿華秋色濟陽行送别燕郊空復情十月乍遷吳子苑六幢¶
今指豫章城樽移南浦仙舟近㡢卷西堂幕府淸宰相史家¶
書丗系代興誰得似先生¶
　　　再簡朴公¶
謝家木屐無完齒陶令籃輿怕朔風黃葉滿山來未得幽尋¶
<pb:KR4f0025_SBCK_014-11b>¶
也待杏花紅¶
　　　送胡參議分守河東四首¶
周北張南夾巷居傳鈔互借一瓻書使君好事誰能及馬後¶
巾箱載滿車¶
朔風千里動幽燕欲醉壚頭費酒錢君到襄陵官醖熟可能¶
遺我蒲萄煎¶
天際河流㦸外黄桃花春水漲魚梁銜杯不改陵州樂鱠取¶
銀鱗尺半長¶
歷井捫參儼畫圖到來官閣一塵無十年漢上題襟客不數¶
詩人鄭鷓鴣(時鄭上舍/培偕行)¶
　　　和韻送金檢討(德嘉)還黃州¶
謫居人海我未還君亦捐佩蛾眉班忽攜紅藤杖七尺歸臥¶
<pb:KR4f0025_SBCK_014-12a>¶
黄篾樓三間鳊肥筍香酒戸大月明風熟漁舟閒有時横江¶
逐孤鶴一聲長&KR0327;開心顔¶
　　　同諸君聖安寺餞曹檢討(宜溥)¶
載酒入古寺柳林東湖頭將以送逺人豈惟恣讌遊精廬金¶
源舊香乳塗白牛二帝一宸妃遺像堂中留更聞王萬石辭¶
榮返故丘傾城岀祖餞於此聚行輈古來離别地草木常先¶
秋火雷焚怪柏霜葉鳴老楸雖乏斷碣存陳迹尚可求曹子¶
酒大戸十榼飲不休一朝忽言去無以申綢繆列席庭槐陰¶
日午風修修窪匏截竹節主客互勸酬未知臨岐語逺合古¶
人不坐久林鵶集斜照忽巳流並馬歸道南明𤼵期登舟一¶
帆挂楚澤百尺臥竹樓川涂日以邈何以寫我愁夢爲黄衣¶
蝶飛繞崢嶸洲¶
<pb:KR4f0025_SBCK_014-12b>¶
　　　晚過崇效寺同李檢討(澄中)李中允(鎧)龎舍人(塏)曹¶
　　　檢討(宜溥)賦¶
繚垣途轉曲入寺淖初乾尚有殘僧在同尋斷碣看白花秋¶
細細紅棗晩攅攅更上荒臺望遥山五髻盤¶
　　　白馬寺¶
仁壽千年寺今存半𠭇宮菭鐘横道北瓦塔限牆東客至愁¶
噑犬僧寒似蟄蟲夕陽留未去𩀱樹鳥呼風¶
　　　輓錢進士(廷銓)¶
曲江讌後放歸艎豈謂才人禄命妨差勝孤魂追及第最憐¶
無子奉髙堂門前載麴車難得夢裏生池草未荒不待山陽¶
聞&KR0327;罷西風老淚寄千行¶
　　　寓居天寧僧舍同魏(坤)作四首¶
<pb:KR4f0025_SBCK_014-13a>¶
靑豆房容借經旬且閉𨵿日邊連右輔樹杪豁西山六井泉¶
相似千花塔易攀不應朝市客翻羡旅人閑¶
萬古光林寺相傳拓跋宮著書非柱下留客即淹中味坼園¶
蔬甲香攜市酒筒波濤人海闊安坐作漁翁¶
到此栖遲慣都無應接勞借書僮入市莝薦馬騰槽塔射層¶
層火松鳴夜夜濤惟嫌重九㑹風雨罷登髙¶
故人分月米言自玉田來黄雀兼郷味金瀾勸客杯(徐尚書/𫠦遺也)醉¶
便尋茗盌行即遶香臺要踏西峰雪狂歌未擬回¶
　　　爲魏上舍(坤)題水村圖二首¶
鷗波亭子趙王孫曽爲錢郎畫水村過眼雲煙難再覩披圖¶
髣髴筆蹤存¶
斜插魚標颺酒旗栁陰小犬吠笆籬歸田最是分湖好我亦¶
<pb:KR4f0025_SBCK_014-13b>¶
相期作釣師¶
　　　九月八日天寧寺觀塔燈聮句¶
秋風鳴枯槐斜日薄西崦徐善並馬入寺門客衣&KR0482;稀蘞朱茂晭¶
于焉展嘉覿一笑輟鉛槧髙佑釲巡廊禮紺塔卓立大且儼彞尊¶
陳丹和暗粉古色剰渲染魏坤蹟仍開皇舊函并舍利埯查愼行¶
一十三重檐檐檐風鐸颭善蟠楹蛟躨跜負礎&KR0017;瘠貶茂晭飛¶
梯截階級白石奪琬琰佑釲鎔金范爲燈設砌架成厂彞尊纍¶
纍仄蜂房歷歷覆蟹厴坤怖鴿棲未安一夫突走險愼行綆¶
缶牽膏油豆火𤼵星燄善初如螢尾[炫-ㄙ+ㄥ]忽若獸目睒茂晭或如¶
爐杴炭或如竈炊栝佑釲須臾環扶䦨散作四百㸃彞尊虚堂¶
鑒纖毫老樹失掩冉坤氛煙看直上樓閣時一閃愼行置身圓¶
鏡中交光不可掩善鼓鐘聲逺聞來者紛禳　茂晭提攜及¶
<pb:KR4f0025_SBCK_014-14a>¶
童嬰羅拜雜寺閹佑釲營營各有挾邀福毋乃諂彞尊禮義¶
苟不愆寸心又何慊坤玩物隨所遭誰能束崖檢愼行宵分¶
梵放歇漏轉人散漸善茗盌坐屢遷松𨵿啓還扂茂晭衰年¶
疲倚徙禪榻擁衾簟佑釲&KR0076;月隨側輪濕雲俄淰淰彞尊驟¶
驚山雨來昏夢豁囈魘坤晨興矚林端餘爝尚未歛愼行¶
　　　九日雨阻天寧寺聮句¶
仁王塔祗樹林客九日期登臨彞尊風蕭蕭雨淫淫泥滑滑¶
愁人心愼行馬毛縮魚潦深行躑躅坐沉吟坤日月逝衰遲侵¶
去者昔來者今善别苦易思難任尊有酒且酌斟佑釲脫我¶
帽披我襟折黄花試共簪茂晭¶
　　　同錢(光夔)王(原)嚴(虞惇)魏(坤)查(愼行)吳(卜雄)過白雲¶
　　　觀分韻二首¶
<pb:KR4f0025_SBCK_014-14b>¶
愛見晴山岀郊西萬木疎偶尋樵子徑因訪羽人居活脫存¶
遺像蒼凉感廢墟惟餘綵旛字髣髴鶴頭書¶
丗祖興元日眞人獨召丘片言能止殺萬里不虚游羽蛻長¶
春觀池枯太液流誰裁釋老傳乃與帝師儔¶
　　　送髙(佑釲)之安邑和魏(坤)韻¶
驪駒九日郭門催問子西征幾月來最好河東苦桑落懷人¶
一倍引深杯¶
　　　夜宿天寧寺大風和徐四處士(善)韻¶
檻外開皇塔三千六百鈴天風吹不定一夜枕函聽砌咽寒¶
蟲語牎揺獨樹形故人眠未穩吟傍佛燈靑¶
　　　曉起風未止復賦¶
巳湧髙城日猶號昨夜風六年凋佛樹乙字數邊鴻催粥桐¶
<pb:KR4f0025_SBCK_014-15a>¶
魚響薫衣桂火籠薄寒須摒擋仍作鹿皮翁¶
　　　送樊明府(咸修)之嘉興¶
仙鳬南𤼵指江𨵿到及梅花㸃地斑倚郭千家齊傍水登樓¶
百里更無山郊坰近日園亭少旱潦頻年稼穡艱憑仗賢侯¶
妙爲政不難風景舊時還¶
　　　蘆塘放鴨圖爲查大弟(愼行)題二首¶
横漲橋東宿雨殘盡驅鴨鴨出紅䦨蘆花兩岸冷如雪十里¶
秋容倚槳看¶
鴨頭老緑鴨脚黄十十五五&KR0403;斜塘不勞蜀郡滕昌祐勾染¶
一枝紅拒霜¶
　　　冬夜同諸子集杜尚書齋中分韻得波字¶
司空愛客埽東第十里杜曲齊來過揚眉且作吳下語婪尾¶
<pb:KR4f0025_SBCK_014-15b>¶
𥬇卷樽中波吾老謫官久當去人生良㑹安能多街頭鼕鼕¶
漏鼓急不醉奈此明燈何¶
　　　給事弟(雲)宅席上觀倒刺四首¶
雪後風燈燄燄寒雲韶舊部走伶官一雙手技從容入勝舞¶
銀貂小契丹¶
洞庭橘酒注雙缾老去繁絃不厭聽爲語參軍休打鶻衝筵¶
喚岀李靑靑¶
杯槃暢舞踏紅綃髙下冰瓷燭一條不是羊家張靜婉如何¶
貼地轉纖腰¶
琵琶鐵撥自西涼十四筝絃三足牀街鼓鼕鼕催不去更翻¶
一曲玉娥郎¶
<pb:KR4f0025_SBCK_014-16a>¶
曝書亭集卷第十四¶

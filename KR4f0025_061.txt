# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:14
#+PROPERTY: JUAN 61

¶
　頌¶
御書大字蘭亭頌(并序/)¶
臣聞邃古之初首傳羲畫結繩而後丕煥堯文河則龍
筴告¶期山則螺書徧刻禹功甫奏爰題岣嶁之碑周道
方興厥有¶岐陽之鼓寫晉祠之記樹碣修廊磨岱宗之
<pb:KR4f0025_WYG_061-1b>
崖琢銘絶壁頒¶鏤文之紅管賜飛白於玉堂間有工書
莫由造極我¶
皇上日新盛徳天縦多能四海同文治軼唐虞之上¶
萬㡬餘暇心游翰墨之中¶
睿藻光華曜六文而首出¶
奎章景鑠包八體以髙鶱翠珉表闕里之庭銀牓徧名
山之<md:KR4f0025_SBCK_061-1b>¶宇允矣帝王第一卓哉今古無雙盖自倉頡沮涌
以來洎乎¶鍾繇張芝而外六郗三謝非無典午名流一
<pb:KR4f0025_WYG_061-2a>
字萬殊祗有㑹¶稽内史冠書家而獨立集字學之大成
永和九年暮春三月¶循洛師之舊典㑹江左之羣賢列
坐流觴暢幽情於褉事興¶酣落筆傳醉本之蘭亭逮至
再書終焉莫及賺來御史宜酬¶金縷之缾攜自率更足
比支機之石馮湯趙葛各有臨摹褚¶薛顔楊終難髣髴
且偏旁之互異或肥瘦之失中要皆徑寸¶之書罕覩非
常之蹟¶
皇上御帝鴻之墨海掞漢殿之璇跗用襞宫牋
<pb:KR4f0025_WYG_061-2b>
特書褉序作擘窠之字悉中準繩揮垂露之毫不踰規
矩得¶心應手入化窮神雖曰臨書實超真蹟昔桑世昌
著錄四十¶五家攷陶宗儀所陳百十七本自瞻<md:KR4f0025_SBCK_061-2a>¶御墨盡在下風使右軍更生亦當閣筆假常侍而在難
免登¶牀爰遴畫省之員俾刻崇山之麓光同五緯麗並
三辰於是¶相彼名區斲林屋青瓊之版載來巨浸駕呉
江赤馬之船神¶魚吹浪以通波健犦服襄而轉轂遂厯
樵風之境誕經曇&KR1619;¶之村鈎摹不爽夫纖微鐫勒無差
<pb:KR4f0025_WYG_061-3a>
乎苗髪䕃之華棟承以豐¶趺庇厥良材用新古蹟文石
之牆百堵融丘之土再成修竹¶扶疎髙嶺千尋林以外
清流左右太平萬嵗字當中方閬苑¶之池臺矞雲長護
勝鴻都之車馬遐壤來觀臣近矚榮光欣¶逢盛際對昭
囘之靈漢儼咫尺之¶
天顔敬綴蕪辭用揚懿美敢頌曰¶
聖矣我¶
后萬㡬維勤一有餘暇翰墨必親迺<md:KR4f0025_SBCK_061-2b>¶
<pb:KR4f0025_WYG_061-3b>
握乾符迺闡坤珍倬彼雲漢麗矣星辰金壺墨藪靡書
不甄¶謂晉禊序遺法可循手追心慕入妙通神拓為大字¶
天矩一新螭盤虎踞鳳翥龍伸昔賢列宿我¶
后羲輪昔賢百谷我¶
后滄津爰即勝地勒以豐珉鵞墨之沼浮沬成淪有丹
有雘¶有徛有陳有荃有蕙有松有筠有蘋有藻有羽有
鱗有赫¶
宸書鎮兹海垠三光轇轕七采璘彬吉雲環衞元氣彌
<pb:KR4f0025_WYG_061-4a>
綸如¶稽山夀於千萬春¶
　贊¶
御書贊為李都運使作(并序/)¶
聖天子經乾緯坤精一之心形諸筆墨寳題銀牓若雲
漢之¶章于天在下者莫不覩矣然羣臣拜<md:KR4f0025_SBCK_061-3a>¶賜雖多恒出
萬㡬餘暇臨倣法書至于専重其人
特書¶襃美則
<pb:KR4f0025_WYG_061-4b>
異數也粤以屠維單閼之春
鑾輅幸浙金壺墨¶海肆筆成書爰¶
賜節鎮方岳以下有差於時都轉運使臣濤獲¶
頒惠愛二字臣濤侍從舊員今職在司鹺膏脂不潤宜乎¶
天奨及之也臣恭覽之餘謹拜手稽首而作賛曰¶
維天有漢麗于秋旻我¶
后宸畫昭回式鈞湛露之施豐草先被
殊錫襃嘉必于廉¶吏
<pb:KR4f0025_WYG_061-5a>
帝觀于河來浙豫遊言為尚書事則春秋¶
帝曰咨濤汝¶
予侍從試郡股肱克綏有衆
命汝轉運天産汝司能惠而<md:KR4f0025_SBCK_061-3b>¶愛¶
朕心是毘濤拜稽首起舞而蹈捧此
奎文介圭匪寳裝之¶玊躞琢以貞珉欽于世世貽萬子
孫小臣述賛實惟舊史占¶泰之交道長君子¶
　　　退谷先生像賛
<pb:KR4f0025_WYG_061-5b>
藤以為屋芥以為舟秋水是觀退谷是游娯老縣車之
所藏¶書萬卷之樓畫圖四壁金石千秋咸以為陶情之
助而非玩¶物之求盖翁所志者纂微言于既墜黜異學
于横流故窮年¶席研仰屋梁而著書不休其從翁游者
訝傳神之微肖其未¶登翁之堂者千里之表百世之下
覩兹虬鬚鶴髮庶㡬乎方¶諸乎藏史之在周¶
　　　謝柔則像賛<md:KR4f0025_SBCK_061-4a>¶子乎誰乎嶷然不語其有所思乎游乎太行勾注之巔
<pb:KR4f0025_WYG_061-6a>
息乎¶始寧山東之墅或耕于巖或釣于渚意其射的之
仙人江東¶之巢父乎¶
　　　題吳處士于庭小像¶
先生聚書不分今古先生寫書必辨魚虎先生著書靡
間寒¶暑説春秋則踞竈觚而聴論甲子則書亥字而數
籍題鈎黨¶之名家本珪璋之府人見以為善病之維摩
我謂是延齡之¶桂父¶
　　　煙雨歸耕圖自賛
<pb:KR4f0025_WYG_061-6b>
饁有婦子居有環堵舍爾征衣荷蓑而走為力雖微其
志則¶堅粒食既足不期逢年咄㢤斯人誰為徒者人或
爾知百世¶之下<md:KR4f0025_SBCK_061-4b>¶　箴¶
　　　敬恱齋箴¶
同岑之木柯葉相樛同林之鳥鳴戛相求矧伊兄弟同
居寝¶食當念爾祖敬恱是式人有毁譽誣善則那式敬
吾長其樂¶如何有忿必懲有欲思窒務去驕矜毋易嘲
<pb:KR4f0025_WYG_061-7a>
叱一言快意四¶坐傷心睚眦之怨禍乃相尋動容斯和
出辭勿悖敬以入懐¶恱以結愛昔在尼父行在孝經敬
兄弟悦我言汝聆¶
　　　醧舫箴¶
吾齋之中有客萃止能飲飲之不能者已奕屏楸枰搏
捐盧¶雉豈無樂方令以經史賔有端言主無苛禮罔稱
人惡罔諛¶人喜第話桑麻勿論朝市勿湎勿沉朂哉君
子
<pb:KR4f0025_WYG_061-7b>
　銘<md:KR4f0025_SBCK_061-5a>¶　　　南唐硯銘¶
羅紋之石長短睂誰與琢者李少微¶
　　　古林哥窯硯銘¶
叢臺澄泥鄴宫瓦未若哥窯古而雅綠如春波渟不瀉
以石¶為之出其下¶
　　　城硯銘(并序/)¶
城硯不知何城之甎修五尺廣二尺窪其頂以為池水
<pb:KR4f0025_WYG_061-8a>
周四¶面窪中有城硯二字旁列心正筆正心邪筆邪八
字皆篆書¶相傳平江慧慶寺中物大學士文文肅公未
第日讀書僧舍¶見而心賞之寺僧出長牋請公書巻以
硯易焉乙酉兵後流¶轉人間休寜吳于庭購得之晩以
贈予乃作銘曰¶
心正筆正出辭安定勿納于邪先民所命如見大賔一
主乎<md:KR4f0025_SBCK_061-5b>¶敬¶
　　　先舍人太極圖硯銘
<pb:KR4f0025_WYG_061-8b>
城隅故居舍諸香㕑蠹魚棄如(以上二/字句)斯則先子和墨
伸紙草¶復社廣交之書者也¶
　　　史館硯銘¶
入巖幽割地肺潤雲油屏滓穢置史席長相須法東馬
睎南¶狐言必信辭毋費勒之銘嵗已未¶
　　　記注硯銘¶
事春秋言尚書史臣載筆寧南董之不如¶
　　　貢院硯銘
<pb:KR4f0025_WYG_061-9a>
大道之公吾是之背公為私吾恥之¶
　　　南書房硯銘<md:KR4f0025_SBCK_061-6a>¶正爾容毋足恭捫爾舌毋勦説禮義之不愆弱豪迺宣¶
　　　松化石硯銘¶
截松肪守蒼精夀且貞保百齡¶
　　　石城甎硯銘(秦對巖前/輩所贈)¶
石城甎古所陶以製硯利揮豪嵗困敦月在畢故人遺
我事¶刋述勒休銘守勿失
<pb:KR4f0025_WYG_061-9b>
　　　翡翠硯銘¶
翠羽之惉惉石墨相著而黏貯之經匳小言詹詹大言
炎炎¶
　　　梁吉士水巖硯銘¶
鸜之鵒之眸子瞭焉中有菁藻溶漾于淵比徳于玉子
居其¶先¶
　　　靳熊封蕉葉硯銘<md:KR4f0025_SBCK_061-6b>¶友石者君君我友澹若水斯可久
<pb:KR4f0025_WYG_061-10a>
　　　萬孝㢘水巖硯銘¶
翡翠之&KR0008;如鷓鴣之斑如黄龍之宛宛如¶
　　　松花江石硯銘¶
東北之美珣玕琪緑如隴右鸚䳇衣琢為平田水注兹
三真¶六草無不宜¶
　　　歙硯銘¶
星源搰龍尾活勝石末¶
　　　又
<pb:KR4f0025_WYG_061-10b>
以為澀筆不留以為燥墨不收温其如玉獲我所求¶
　　　井田硯銘¶
畫井地犂耕牛服田力穡乃有秋<md:KR4f0025_SBCK_061-7a>¶　　　又¶
井爾井田爾田宜豐年¶
　　　方硯銘¶
而徳之温而理之醇而守之堅雖磨之不磷以葆其貞¶
　　　風字硯銘
<pb:KR4f0025_WYG_061-11a>
動萬物莫若風我行四方惟汝從¶
　　　沈覃九片雲硯銘¶
質雖薄氣則潤千秋名視方寸¶
　　　周琴山鸜鵒硯銘¶
鸜鵒鸜鵒看不足再三浴¶
　　　曹彞士澄泥硯銘¶
相古先民倉與沮手摶吉土書蟲魚山𤣥水蒼玉不如<md:KR4f0025_SBCK_061-7b>¶　　　汪叟硯銘
<pb:KR4f0025_WYG_061-11b>
行則渙養則井君子之徳庶㡬可並¶
　　　大耳硯銘¶
刵耼之耳滅釋之聞宣孔之旨¶
　　　䱇血邊硯銘¶
邊幅不修吾豈汝尤¶
　　　鳳尾硯銘付昆田¶
衆鳥有託爾安所棲鳳兮鳳兮¶
　　　硯銘付桂孫
<pb:KR4f0025_WYG_061-12a>
有石若兹何以玉為¶
　　　半月硯銘付稻孫¶
如月之恒君子之光以莫不増<md:KR4f0025_SBCK_061-8a>¶　　　白石硯銘¶
守其白毋近墨¶
　　　紹泰甎硯銘(并序/)¶
呉興釋子穿池山中得墓甎數凷上有紹泰紀年蕭梁
敬帝¶時物也寒中琢以為硯竹垞老人銘之曰
<pb:KR4f0025_WYG_061-12b>
秦羽陽漢未央魏之銅雀齊香姜製為硯質最良此紹
泰甎¶更宜墨其背有黄龍不異端溪石¶
　　　徐虹亭端溪硯銘¶
羚羊峽中如此石雖百硨磲不可易¶
　　　陶硯銘¶
陶之始渾渾爾¶
　　　䱇血硯銘<md:KR4f0025_SBCK_061-8b>¶采諸深淵䱇血在邊前估百後估千
<pb:KR4f0025_WYG_061-13a>
　　　斧硯銘¶
斧雖缺曽琢月¶
　　　張敏求員硯銘¶
是為張伯之璧且懷其一¶
　　　方端硯銘¶
玉以為徳君子之式¶
　　　沃村硯銘¶
離煙三里山骨異石墨相著汁先膩筆縱字大且快意
<pb:KR4f0025_WYG_061-13b>
　　　徐七來索綯硯銘¶
九經之潭深若井子欲汲之有修綆¶
　　　鼉磯石硯銘<md:KR4f0025_SBCK_061-9a>¶靈鼉磯左海圍沐日浴月衆水歸我懐斯石置棐几金
星繁¶倍龍尾¶
　　　著書硯銘(背鋟寫照/)¶
北垞南南垞北中有曝書亭空明無四壁八萬巻家所
儲鼠¶銜薑獺祭魚壯而不學老著書一泓端州石晨夕
<pb:KR4f0025_WYG_061-14a>
心相於審¶厥象授孫子千秋名身後事¶
　　　珣叔硯銘¶
坎不盈兌為澤維心亨利講習¶
　　　稻孫小硯銘(硯修二寸/)¶
青玉在案得矩之半¶
　　　蜯坑硯銘¶
壯不學老而勤徒苦辛經小通仕不達罷朝謁投史筆
歸田<md:KR4f0025_SBCK_061-9b>¶廬日著書逺人徠石遺我蜯坑者炎洲翠㸃滴深
<pb:KR4f0025_WYG_061-14b>
界當心假¶我年長對此石曰唯¶
　　　靈璧石硯山銘¶
隂陽分白黒均置書案昌我文¶
　　　求休石章銘¶
求休石不易方神或守之祠以羊彞有六尊有六勒嘉
名長¶壽穀¶
　　　圖書匣銘¶
我言之不信人惟汝信爾體之克全我名斯全噫是其
<pb:KR4f0025_WYG_061-15a>
為先¶生之執友而相保以百年者乎¶
　　　子母印筒銘¶
子母印納諸腹其文中央周四角<md:KR4f0025_SBCK_061-10a>¶　　　新莽錢范銘¶
赤帝劒素王履莽頭秃均亡矣錢有范器獨存二千嵗
弗改¶煎砂牀斑土花綠出巾箱翫不足¶
　　　梅定九造日晷見贈書之以銘¶
日出湯谷次䝉汜自明及晦奔車不知㡬萬里以寸度
<pb:KR4f0025_WYG_061-15b>
之攝¶其晷鼎也製器巧如是<md:KR4f0025_SBCK_061-10b>¶　　　筆筒銘¶
筆之在案或側或頗猶人之無儀筒以束之如客得家
閑彼¶放心歸于無邪¶
　　　銅水盂銘¶
方寸之金一勺之水惟静恒存惟亷知止¶
　　　錫書燈銘¶
人之有精猶膏之在檠養之既固溢為聰明未聞膏竭
<pb:KR4f0025_WYG_061-16a>
而燈¶猶有光者也戒之㢤¶
　　　烏絲筆格銘¶
毋側頗僻毋過不及¶
　　　檀界尺銘¶
其徑直其徳方以鎮物罔不臧<md:KR4f0025_SBCK_061-11a>¶　　　磬銘¶
人定初鼓鼜餘一擊再拊有心㢤夫¶
　　　朱碧山鼠齧田𤓰觥銘
<pb:KR4f0025_WYG_061-16b>
𤓰蔓生𤓰蔕結相鼠有齒𤓰上齧碧山一老技稱絶魚
鑰收¶獸錦裹沽之㢤曰不可¶
　　　官窯花澆銘¶
赬兮若魚尾之散餘霞潤兮若海棠之過朝雨哥邪定
邪寧¶足比數亦何慚于柴汝¶
　　　桃核酒器銘¶
桃有核當焦百毋或如豐侯之醉亂酣其身而亡其國¶
　　　巢孝亷手製匏尊銘(孝亷諱鳴盛嘉興人名注/復社崇禎丙子舉于鄉乙)
<pb:KR4f0025_WYG_061-17a>
　　　　(酉後屏跡/不入城市)¶
巢五孝亷焚公車繞屋苐種青葫蘆截為杯杓與俗殊
叵羅<md:KR4f0025_SBCK_061-11b>¶鑿落吾舍諸物微奚足貴難得髙人製¶
　　　杖銘¶
危我持顛爾扶遇坎則止見利勿趨¶
　　　方竹杖銘¶
何者扶吾老藤亦好竹亦好一莖斸中園直方以為寳¶
　　　弩銘
<pb:KR4f0025_WYG_061-17b>
唐也剛克夾也柔克不剛不柔兹器維則¶
　　　古銅銃銘¶
雖有韓白爛其額雖有孫呉熸其膚誰銷兹器改煎尊
壺¶
　辭¶
　　　醉司命辭(并序/)¶
醉司命者宋汴京故事也以涂月二十四日貼竈神于
竈上<md:KR4f0025_SBCK_061-12a>¶用酒醩塗竈門謂之醉司命(見幽蘭居士孟/元老夢華錄)盖自
<pb:KR4f0025_WYG_061-18a>
南渡後廢不行¶矣家居逼嵗除覩婦子祀竈迺作醉司
命辭其文曰¶
臘鼓送寒明燈射牖月窮則涂其日在丑巫言是夕司
命上¶天指掌翕舌譴告下人爾不神媚眚及厥身於是
主人整衣¶前揖而祝惴惴兢兢憴憴肅肅大夫都尉硎
童是告神乃降¶而言曰子亦知子之過乎凡子所為吾
闚其萌反愬于帝何¶患無名子如不信據觚而聼昔者
二氣既分節運推斥上麗¶三辰下立四極百神繽紛如
<pb:KR4f0025_WYG_061-18b>
影投隙靡有小大各司其職顓¶頊之虚吾攸用宅帝臨
在上下土是䀐曰庖曰竈徃㢤汝監¶孰為有罪告予非
讒吾軑雲輪吾馭風馬下視崇墉于斗分¶野㦸門二八
翔子之舍子之先世秩祀孔䖍户門井霤吾居¶一焉牲
醴肥香有柶有筵有祝有相有籥有言及子之身流<md:KR4f0025_SBCK_061-12b>¶離
瑣尾自牧徂坰舍城而市栗主數遷誅茅長水無恒安
息¶逺近游遨持取吾土不思故巢朔雲東岱西濟汾洮
南甌閩¶粤抗石凌濤歸視其突未黔而跑子之比閭吾
<pb:KR4f0025_WYG_061-19a>
得欵睇西家¶主婦有媵有娣裛粉游紅玉瑱象揥鏡聼
而兮狄香在袂維¶子之室有嫗無嬖簪嵩于蓬卓椎于
髻炊彼扊扅不可瞻諦¶瘠子羸孫愁苦終嵗東有雲屋
穴金十囊割蠟而㸑刲腴以¶嘗左鼎右盉楚苗呉秔釀
用酘酒薦我黃羊嗟子終窶脱粟¶糝羮并日而食或絶
其糧勞薪不繼然之以穅煙反于宅鼻¶嚏目&KR0835;南鄰北
舍審音識曲越調呉歈哀絲豪竹迴腸蕩氣¶娯我心目
維子之家詩書是讀井臼晨喧機絞夜續尺口牙¶牙寒
<pb:KR4f0025_WYG_061-19b>
號飢哭攪我夙宵蒙耳駭矚寒向不塞熱扇不通蛙鳴¶
礎下雪灑于牎無冬無夏上雨旁風嗟此局促栖我其
中責<md:KR4f0025_SBCK_061-13a>¶子之過寧有終窮主人聞言小大稽首翁謝于前
姥拜于後¶爾乃鍊香以燒翦紙而焚餳餻粉荔雜遝上
陳注缾以酒盛¶食于盆藉醩漉滓塗之竈門神遂陶然
延霄奮舉前導嬌孫¶後隨六女帝召司命詢其所主凡
有過愆爾其悉數司命入¶覲行步偊旅䚔&KR3315;兩目醉不
能語
<pb:KR4f0025_WYG_061-20a>
　零丁¶
　　　零丁為陸士寅作(并序/)¶
錢唐陸先生圻字麗京一字景宣髙尚之士也甲申後
賣藥¶海寧之長安市㑹湖州有私撰明書者為人告訐
辭連先生¶既而論釋游嶺南¶一¶夕夢至琳宫丹梯碧瓦
中有神建龜蛇之旐寤對寺僧言狀<md:KR4f0025_SBCK_061-13b>¶僧楚人謂曰此太
和山也先生乃易道士衣往訪竟不知所¶終其子寅舉
進士既釋褐擬微服往求予早嵗以詩古文辭¶受知先
<pb:KR4f0025_WYG_061-20b>
生遂定忘年之款自辛丑夏一别水尚知歸先生獨¶乆
不返爰效東漢戴良體代作零丁一篇授寅持以入楚
云¶寅也敬白零丁尺半紙敢告行路諸君子有父有父
一去故¶鄉不知㡬千里日月逾邁二十五年矣請説軀
體顔面皮軒¶眉廣顙豐兩頤口輔鬑鬑微有頿去時牡
齒尚未落肩脾頗¶亦肥平生不怒多笑嬉目無邪視頭
無倛周尺一尋長過之¶請説裳衣少新製大布寛袍淚
長漬帶斷續繩衫裹臂孫孫¶子子蟣蝨萃有時捫之擲
<pb:KR4f0025_WYG_061-21a>
在地兩襠敝袴雙足扉寒肌生粟¶暑生疿婆留鄉語聼
易分問以經術辭紛綸至若説易尤専¶門方州蔀家味
義根囊中口譜可等金匱文方不自袐恒活<md:KR4f0025_SBCK_061-14a>¶人不昧財
不逐禍緇衣黃冠無不可惠而能以消息聞為徳¶者君
報者我¶
　<md:KR4f0025_SBCK_061-15a>¶募疏¶
　　　重修嘉興府儒學募疏¶
盖聞文翁之化益部禮殿斯開何武之按揚州學官先
<pb:KR4f0025_WYG_061-21b>
即良¶以郡校三雍之外釋奠攸均宫牆數仞之防鳩工
必固欲賢¶關之克振宜橫舎之聿新况乎檇李名區特
書魯史嘉禾美¶號肇紀呉年祖龍長水之鄉駟馬開元
之府呉㑹于焉分地¶斗牛從此占星户户讀書入井西
之圖畫人人譚理擅江左¶之風流朱翁子在漢廷嫓文
名于東馬干令升之晉紀允典<md:KR4f0025_SBCK_061-15b>¶午之南狐過寳花之倉
百世猶懷陸贄訪靈芝之宅五湖尚¶想丘為而乃代降
淳熙家傳正學林徳乆之言易輔傅貽之¶説詩各繼微
<pb:KR4f0025_WYG_061-22a>
言共明經術皆由學校開設故能人文化成第¶自開元
大厯以來屢興揆日景山之役近則陳丹暗粉漸就¶傾
隳兼之土雨旁風交愁漏濕盖少雙鴛之瓦甃虚五鳳
之¶甎一木既所難支百堵允宜皆作乃敢謀于多士告
之通都¶爰及官僚共襄盛事或出史晨之家榖或率乙
瑛之王錢聚¶粒米而成山截鈎金而輸庫庶得授全模
于梓匠度巨室之¶几筵既作泮宫當成史克之頌有嚴
新廟重勒韓勅之碑謹¶疏
<pb:KR4f0025_WYG_061-22b>
　
　
　
　
　
　
　
　曝書亭集卷六十一¶
<md:KR4f0025_SBCK_062-1a>¶
<pb:KR4f0025_WYG_062-1a>
欽定四庫全書
　曝書亭集巻

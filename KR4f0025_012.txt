# -*- mode: mandoku-view; -*-
#+TITLE: 曝書亭集
#+DATE: 2015-09-11 17:27:30.629251
#+PROPERTY: ID KR4f0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB04n0286-012曝書亭集-卷第十二.
<pb:KR4f0025_SBCK_012-1a>¶
曝書亭集卷第十二¶
　　　　　　　　　　　　秀水　朱彞尊　錫鬯¶
　古今詩(十一)¶
　　閼逢困敦¶
　　　元日　南書房宴歸¶
上復以肴果二席　賜及家人恭紀¶
纔承　曲讌侍仙闈又撤瓊筵到北扉歲酒更番移席勸¶
主恩一念感心微比鄰漏下驚窺戸兒女燈前𥬇攬衣閒向¶
金坡說遺事全家賜食古來稀¶
　　　自　禁垣徙居宣武門外¶
詔許攜家具書難定客蹤誰憐春夢斷猶聽隔城鐘¶
　　　送張先生巡撫山東二首¶
<pb:KR4f0025_SBCK_012-1b>¶
十二河山大小東中丞持節鎭繁雄循良久數張京兆副相¶
依然漢上公井稅蠲來靑帝壤屬車迎及素王宮䧿華秋¶
色看逾好秀澤單椒儼畫中¶
泰雲堂上酒曽酣種竹開亭徑舊諳山湧髙城雙㦸外池分¶
新水七橋南要知政簡無留牘可許朋來賦盍簪準擬春風¶
陪杖屨重游細酌濋泉甘(濋泉予客濟/南時所鑿)¶
　　　同黄(虞稷)周(在浚)彭(桂)飲劉學正(中柱)齋¶
國子先生屋數椽晴牎齊拓衍波牋詩題史籀岐陽鼓書載¶
氾光湖水船百罰深杯初度夜十年舊雨一燈前不嫌臥甕¶
人來數日日牀頭醵酒錢¶
　　　副相徐公庭中種蕉結實禹鴻臚爲作圖因題絶句¶
　　　三首¶
<pb:KR4f0025_SBCK_012-2a>¶
己愛淸陰護緑紗更看秋蕊綻靈芽豐宜門外園官老能得¶
㡬人逢此花¶
日南曽記一叢叢合薦冰盤茘子紅誰料塵沙燕市滿露珠¶
凉綴小亭中¶
十年靑簡待封題官燭長分太乙藜正值閒庭花放日便應¶
焚稾　禁園西(故事國史編成於/西苑蕉園焚稾)¶
　　　題汪贊善(霦)讀書秋樹根圖¶
千官仗下列蛾睂東馬嚴徐獻賦時安有斯人坐雲壑披圖¶
真𥬇虎頭癡¶
　　　同陸處士查上舍兄弟寓齋小集分韻得逢字¶
金水橋南楊栁西華潭外芙蓉衰年杯興未減隔歲詞人又¶
逢爾汝何甥謝舅飛揚季虎頭龍夕曛戀客未落留聽西林¶
<pb:KR4f0025_SBCK_012-2b>¶
暮鐘¶
　　　送益都馮先生集萬栁堂次韻二首¶
十里沙堤萬樹楊秋容猶未㸃新霜小車稷下將歸日上巳¶
城東舊醉郷坐立部歌聽緫好田園樂事話方長千秋祖帳¶
贏疎傅録别樽前有和章¶
白頭許　賜冶源閒靑史難將諫録刪此去耕漁尋舊侣且¶
憑絲竹解離顔開簾浴鳥階前水過雨斜陽檻外山他日從¶
游期莫定強留嘶騎玉河灣¶
　　　送張(逺)之桂林二首¶
濯枝新雨玉河隄送客遥尋五筦西自是驂鸞逐仙侶緇塵¶
不上錦障泥¶
星郵南指伏波巖路轉衡山九面帆吟到相思江更好緑榕¶
<pb:KR4f0025_SBCK_012-3a>¶
樹厎紫蕉衫¶
　　　題王叔楚墨竹爲家上舍(載震)賦¶
畫家畫竹專用墨李波文同巳難得後來能事吳仲圭横斜¶
曲直無端倪誰爲此圖王叔楚意象豈必全師古竹枝大者¶
一尺強其餘瑣細抽風篁山泉泠泠走石罅可惜無人坐銷¶
夏潛江主人購得之索我㸃筆題新詩吾家長水一茅屋北¶
垞南垞都是竹每憶園林燒筍時不戀樹雞及榆&KR0079;海陵曹¶
岳爲我畫作圖藥爐茗椀書籤㕑年來松菊成榛蕪對此臨¶
風一惆悵歸與歸與范蠡湖¶
　　送馮(遵祖)宰平陸¶
著書獨有五亭好作吏無如三晉閒醉裏襄陵官甕酒到來¶
厎柱郭門山耕餘讓畔田千頃吟對浮查水一灣白鴈年年¶
<pb:KR4f0025_SBCK_012-3b>¶
度汾曲相思煙月㡬彎環¶
　　　送少詹王先生(士禛)代祀南海兼懷梁孝廉(佩蘭)屈¶
　　　處士(大均)陳處士(恭尹)¶
今年¶
天子省方岳　詔祀四瀆封五山　屬車先行上日觀使者¶
分命辭星班先生　儲端乍遷秩誕持龍節臨百蠻維南有¶
海祝融宅沐浴日月神所寰吾昔踰嶺謁祠下嘔啞門啓金¶
獸鐶木棉陰濃畫壁冷銅鼓雨漬苔花斑糢糊穹碑蝕歲月¶
夾侍祕怪殊䰅鬟鱟帆歘忽颶母惡珠宮貝闕罕得扳(布還/反)¶
先生到日陳祝冊扶胥渡口黄木灣𩀱崖斷若靑玉玦小海¶
大海波漩澴綾袍織成孔雀翠綵旗飄颭芙蓉殷神絃安歌¶
合竽瑟巫覡屢舞揺花鬘牲肥酒香百靈恱旋艫奮櫂渡無¶
<pb:KR4f0025_SBCK_012-4a>¶
艱乾坤端倪盡軒豁鱷魚逺徙除陰姦五羊仙城六榕寺劉¶
王花塢恣迴環況有尉佗臺畔樓晴䦨百尺眺髙閒人家兩¶
岸種紅豆芳草一叢飛白鷴茘支洲邊少黄葉菖蒲澗曲多¶
靑菅江蕉成林乳滴滴山烏挾子鳴&KR1683;&KR1683;珠孃揺櫓蜑子唱¶
小舫亦足開襟顔先生賦才媕羣雅得句豈獨驚愚孱古來¶
時巡必望秩書有帝典頌有般䖮蛉毛筆鸜鵒硯輶軒所采¶
誰能刪郵籖雖越一萬里計程七月當來還河冰未合日南¶
至蘆溝橋水流琤潺四牡光華送行邁車前騶唱難牽攀¶
最愁執手河梁人歸時穩臥柴荆𨵿南園舊友儻無恙尺書¶
報我吳㑹間¶
　　　送周叅軍(在浚)之官太原¶
曩客晉陽城逢君舘香界羣公方愛士列席邀旅話君時一¶
<pb:KR4f0025_SBCK_012-4b>¶
縫掖血氣自矜邁髙坐噉&KR0510;肩勇若舞陽噲百壺恣傾倒寸¶
心無蠆介此㑹二十年平生意所快川涂屢漂泊第宅改湫¶
隘謀生術愈疎汲古心匪懈詩圖審正變樂章别流派博稽¶
皇象碑耽讀向平卦以兹河漢才金門足遷拜一官趨幕府¶
諾仕吁可怪衣垢馬足塵氣短酒壚債所幸山水區轍跡舊¶
曽届琤琮難老泉分流注蒲稗中有長生蘋葱靑儼圖畫峪¶
藏千佛經遺蹟久未壞吾初見之喜力欲抉幽砦徙置叔虞¶
祠琳瑯等金薤事惟慮始難謀以蓄疑敗(風峪洞中有北齊天/保時刻佛經石柱一)¶
(百二十六予客太原謀于王方伯顯祚曹副使溶將/啓而徙於晉祠築亭貯之有方使君持不可乃止)好奇君過我試¶
往破天械築亭古柏交移石秋陽曬廣搨九萬牋流轉都市¶
賣即事良可傳居卑莫深喟行春狐突山翫月鮑昭𪠘適意¶
亦由人愼勿形䄂瘵¶
<pb:KR4f0025_SBCK_012-5a>¶
　　　送田少叅(雯)之楚分韻得江字¶
前年白下君送我臨當解䌫拔栁樁勞勞亭子惜分袂津吏¶
伐鼓聲逢逢今年燕市我送君西山積雪連崆㟅夕陽欲落¶
猶未落返景倒射紅油牎人生㑹難别苦易君又乗傳熊渠¶
邦川涂迢遞四千里計程渉濟河淮江翻飛蒼鴈且莫致攬¶
環結珮何時雙深杯當前宜縱飲滿貯獸火傾羊羫坐中曹¶
(貞吉)謝(重輝)鬬奇句掉險類舞都盧橦譬諸宮商迭相奏竽¶
瑟椌楬紛琤摐君亦録别留新詩偏師一出長城降古來文¶
人志開濟豈必翰墨驚冥憃邇者七澤罷兵革燒畬買犢齊¶
耕䎫芻茭米粟待輸輓筥籔稯秅爭牽扛有時淸暇集參佐¶
赤闌湖口浮艂艭雄風颯然蘋末至怒濤直指臺根撞武昌¶
魚泔十千尾宜城酒醖二百缸維藩樹屛昔所重快意不在¶
<pb:KR4f0025_SBCK_012-5b>¶
張牙幢吾今謫官一無事思從楚客搴蘭茳題襟漢上許酬¶
和他日抽帆偃畫杠¶
　　　送曹郡丞(貞吉)之官徽州¶
勝絶新安郡髙秋擁傳行江流清見厎山色翠當楹萬壑雲¶
爲海三都石作城漆林分井社松蓋辨陰晴墨愛麋丸漬茶¶
先穀雨烹由來風土美見&KR0003;訟庭清之子齊東彦才華鄴下¶
并詞源白石叟詩法玉谿生鳳沼趨晨久鸞臺典籍榮後來¶
薪愈積老去驥長鳴豈厭承明岀遥思廏吏迎名山謝康樂¶
隱吏許宣平晚飯桃花米春㕑竹筍萌麥光題素紙龍尾滌¶
金坑暇有懷人作知同惜别情十年呼薊酒𩀱調譜秦筝忽¶
漫登長道沉吟數去程跡猶淹旅食心巳定歸耕七里嚴陵¶
瀬千秋黟帥營相尋試酬和編筏采紅蘅¶
<pb:KR4f0025_SBCK_012-6a>¶
　　　贈别孟(楷)二首¶
老夫臥穩謝浮名羅雀閒門少送迎一事近來差快意篋中¶
詩得孟雲卿¶
碧山學士王聖與鑑曲詩人陸務觀五百淸詞纔過眼最愁¶
花外送歸鞍¶
　　　詠柿¶
纍纍八稜柿託根西山陽一株一畞陰蟲鳥莫敢藏烏稗秋¶
迸實赤葉新翻霜團酥釀甘露冰齒流寒&KR0308;回憶三伏時毒¶
熱難周防永日無片雲焦煙起連岡行人經樹厎豈異冰壑¶
凉此時儻結子𤓰果安足方奈何風淒其摘來始盈筐嗟爾¶
生非時難誇受命強況值蟹膏肥配爾慮見殃憧憧往來人¶
掉臂不一嘗空煩黄口兒燈火市道傍南鄰煨芋栗北舍鳴¶
<pb:KR4f0025_SBCK_012-6b>¶
椒薑炎涼迭相代歛退分所當幸有林居人愛之終勿忘¶
　　　題東浦學耕圖二首¶
上書空敝黒貂歸賣賦年來計漸非爭似爲農東浦畔醉吟¶
獨速舞蓑衣¶
老我靑緺嬾束腰薄田枕水傍灣橋明年準擬全家返也買¶
烏犍種楚苗¶
　　　題汪檢討(楫)乗風破浪圖¶
汪君才地何崢嶸直與東馬嚴徐幷一朝銜¶
命使絶域瀕行封事上　九閎乞降¶
御筆示海外永使荒服輸其誠僉曰不可¶
帝曰可濃墨大字揺光晶¶
天子臨軒賜顔色容臺諫院那得爭琅函錦題國門出車前¶
<pb:KR4f0025_SBCK_012-7a>¶
騶唱揚三旌麒麟之袍繍織成青絲絡馬雙鞶纓被以重罽¶
紅猩猩南浮江淮達閩越長風五月沙雨晴天妃廟前釃酒¶
行柁樓語𥬇潮已生梅花洋東天水黒但見日月星辰明一¶
夫危檣赤脚撐捷如山木騰鼯鼪百夫仰望目盡瞠峭帆風¶
飽弓在檠又如張翼&KR0743;鳥征有時吟嘯訝缾笙千人同舟一¶
心力不比吳越交相傾巨魚長似金背鯨揚鬐前導莫敢攖¶
滿空霜禽飛且鳴黄衣蝶翅方鸝庚昏波忽拔虎蛟穴靜夜¶
或睒驪龍睛潮雞報曉鼉報更三日竟指中山城中山君長¶
搓手迎道旁張樂聲瑽琤傾城士女堵牆立筍皮笠重蕉衫¶
輕叢筠夾岸煙梢平佛桑花開白紫赬日長使館坐無事圍¶
棊隔院聞楸枰銀光砑紙百幅呈詩篇或與沙門賡愛君臨¶
池用筆精草書不減張伯英八分逺過梁昇卿宣尼新宮碑¶
<pb:KR4f0025_SBCK_012-7b>¶
一丈髙文摹勒傍兩楹更聞島中田少耕賔筵日日羅香秔¶
佳酥之魚翠釡烹香螺勸酒黏緑餳糢糊深椀山藷羮遐陬¶
風土正不惡亦有花藥同揚荆歸艎仍以鍼計程往還七見¶
蟾蜍盈君來詣　闕因陳情請假讀禮旋書棚却金復荷¶
主恩賜投牒翻來遷秩榮憶昨送君秋氣淸纔逾一暑入¶
帝京金門咫尺我顛蹶君乃萬里來蓬瀛披圖雪浪看尚驚¶
眼花欲&KR0365;心怦怦耳中髣髴波濤聲粉精墨妙誰經營恍疑¶
博望星槎横我歌長句揮散卓靑雲敢附千秋名¶
　　　題侯(開國)鳳阿山房圖三首¶
四先生里讀書莊&KR1730;也經營興不忘張筆孫詩陸經義孰居¶
南北孰中央(謂張上舎雲章孫孝/廉致彌陸徵君元輔)¶
吾家亦有三畞宅千个篔簹兩樹桐輸與勾吳歸客健滿頭¶
<pb:KR4f0025_SBCK_012-8a>¶
白髪　帝城中¶
練江風物最牽懷藥布筠筒市滿街他日堂成須報我便拖¶
竹杖覓吴鞵¶
　　　沈上舍(季友)南還詩以送之¶
有客辭我行席帽白羅祫自言不得意歸當荷松鍤小園柘¶
湖漘流水似淸霅離黄舞花梢靜緑照簾柙靑蒼風筠竿紫¶
茜露藥甲都籃茶具列月波酒槽壓恒許二仲尋寧嫌三徑¶
狹年豐鰕蜆賤市逺漁樵洽櫂歌夜尚聞香稻曉仍臿暇便¶
操土風先民有遺劄(上舍輯/檇李詩)樂郊續私語雅製洵不乏憶昨¶
擔簦來燕臺雪飛恰髙詠篋中詩得句奇且法燈火擁上元¶
酒人齊賞狎陽春詎寡和轟飲恣深呷雅材一百五珠槃藉¶
爾歃駢詞妙徐庾經義析鄒夾謂當摶扶揺靑雲在俄霎豈¶
<pb:KR4f0025_SBCK_012-8b>¶
意威鳳姿先鳴讓鵯鵊新霜危葉墮逺渚羈鴻唼別筵逾九¶
日寒水響五牐竹節鞭乍持茰房𩯭猶插倦游憐歸人有若¶
劒離匣改歲&KR0654;言旋比鄰數鵝鴨¶
　　　和韻題惠(周惕)紅豆書莊圖五首¶
離離紅豆映空亭裊裊牽牛上短屏最愛舍南風幔卷髙城¶
不隔逺山靑¶
粥魚茶板近松門夕照𩀱浮塔影存一入畫圖看便好城居¶
僻似沈尤村¶
全家擬泛酒城東巳分生涯釣&KR0369;同他日招邀葑田北一帆¶
風飽似張弓¶
羣雅之材一百五說詩匡鼎未應過老夫也擬刪箋注㸃墨¶
研朱奈嬾何¶
<pb:KR4f0025_SBCK_012-9a>¶
吳船歸及早梅春淨洗東華裋褐塵我亦潞沙旋放溜來尋¶
北郭十詩人¶
　　　嘉禾篇頌張先生¶
康熙二十三年冬¶
天子將登日觀峰十行　詔下軫三農薄徭放稅寛租庸南¶
徐夫子小隊從天廏　賜馬繍&KR0414;鬉先時水旱頻吿凶北達¶
河泲東濰灉晨炊不舉夜不舂夫子下車憂&KR0885;&KR0885;請發倉粟¶
救鞠訩郷師爲粥吏佐饔飢者得食皆歡悰有如鴈唼魚噞¶
喁土鼓賽社聲鼕鼕服田力穡不敢慵麰麥旣登種稑穜泠¶
風時至甘雨濃生我嘉穀黒白彤一莖乃見抽三穁露苗珠¶
綴花惺忪照以澹月凉溶溶下有溝水鳴琤淙耕夫饁婦齊¶
動容襁負稚子行蟨蛩百年野老訝未逢載筐及筥包以¶
<pb:KR4f0025_SBCK_012-9b>¶
來吿節使獻　九重般般者獸宛宛龍連理之木蟠枝松玉¶
芝紫脫靑芙蓉未若兹禾和氣鍾靈苗驛驛芒茸茸八月其¶
穫崇如墉輸之　天庾惟正供我聞樂事舒心胷大賢美政¶
孰比蹤不貪爲寶民吏宗¶
主聖臣良時乃雍五風十雨殊乾封¶
　　　簡宋觀察(犖)¶
今年燕臺數雨雪雪晴九陌吹回風欲鳴不鳴曷旦鳥得過¶
且過寒號蟲茸裘已敝庫尚典濁酒苦貴樽長空故人念我¶
儻分贈薊門白炭盤山菘¶
　　　題陳(履端)詞稾¶
尺書頻寄慰衰遲裠屐風流又一時珠玉連篇歌乍闋幺絃¶
别譜小山詞¶
<pb:KR4f0025_SBCK_012-10a>¶
　　　題洪生對酒圖¶
酒庫京坊六度開近無月奉市官醅荆髙舊侶多零落賴爾¶
南鄰日往來¶
　　　再題髙學士江村圖二首¶
荒茅結屋短牆垣不似金坡學士園只合年年借儂住漁竿¶
漁網插溪門¶
勾吳嚴四畫難得比似菰村境復殊想像江郷宜有此蛤蜊¶
菰葉賀家湖¶
　　　爲畢(大生)題扇¶
今年十月尚暄和雨後流泉響玉河竹扇未應收画篋絮衣¶
猶可著香羅籬根細菊冬逾𡡾砌下吟蟲夜轉多那得滄洲¶
載新酒亭前捉卧甕人過¶
<pb:KR4f0025_SBCK_012-10b>¶
　　　雨過劉學正兼隱齋觀石鼓文拓本¶
今秋最多雨陸嘉淑昧谷藏烏蟾彞尊枉書丙丁帖魏坤果符甲¶
子占劉中柱夙興愁霞赬朱載震餘溜消突黔查慎行折簡四門至¶
嘉淑卜晝得所忺彞尊各各衝塗泥坤紛紛汚鞾襜中柱入門老¶
莎滑載震遶屋細菊黏慎行焜黄巳摵摵嘉淑晚翠方&KR2618;&KR2618;彞尊¶
濕徑乍一取坤油雲俄重淹中柱側耳聽淅瀝載震深坐防濡霑¶
愼行際此霾雺幷嘉淑猶未霰雪兼彞尊臘釀淸五加坤獸火紅¶
半杴中柱安肅菜翦甲載震直沽蟹撐箝慎行海物羅瑣碎嘉淑¶
山果咀酸甜彞尊捉卧甕人醉坤覬不速客添中柱中筵樂方畢¶
載震主人𤼵經奩愼行獵碣自陳倉嘉淑甲乙分排籖彞尊其辭¶
儷雅頌坤其法妙鈎銛中柱𨕖徒悉左右載震體物窮游潛愼行¶
秀弓旣云調嘉淑麋豕罔不殲彞尊君子爰逌樂坤籩豆充炰¶
<pb:KR4f0025_SBCK_012-11a>¶
燖中柱詩疑吉甫作載震書命臣籀僉愼行車攻與吉日嘉淑比擬¶
意交厭彞尊奈何馬鄭徒坤紛綸起詖譣中柱年殊成宣狩載震¶
譜異姬嬴鋟愼行缺畫費咿嚘嘉淑密義煩顧瞻彞尊修藤蔓𣯶¶
㲚坤勁草萌勾尖中柱簪花女姚冶載震帶甲士凝嚴愼行作龍¶
之而鱗嘉淑掀玃于思&KR1730;彞尊往在岐陽時坤曠野孰窺覘中柱¶
受辛相夜杵載震&KR0251;火磨霜鎌愼行宣和忽移致嘉淑皇慶乃覆¶
苫彞尊切磋留太學坤愛惜蓋深檐中柱鈎金縱剜剔載震節¶
角仍安恬愼行詛楚文久泐嘉淑亡秦碑或熸彞尊藉兹典刑存¶
坤一字直一縑中柱述書誦古賦載震改席褰疎簾愼行車轄投¶
亦得嘉淑接䍦倒奚嫌彞尊吏暇𥬇兼隱坤官冷慵趨炎中柱¶
有酒傾玉缾載震無酒指靑帘愼行六街鼓鼕鼕嘉淑兩頭月¶
纖纖彞尊欲行復被肘坤燭至還提槧中柱謂客毋庸歸載震¶
<pb:KR4f0025_SBCK_012-11b>¶
險韻尚可拈愼行¶
　　旃蒙赤奮若¶
　　　秋涇行示吳秀才(周瑾)¶
秋涇水上有落帆短亭子渡頭横跨百尺橋蟹舎漁村合成¶
市吳郎門對涇水流花南有堂北有樓吾來襆被過信宿三¶
日五日常淹留泔魚倒臘甕量酒傾新篘君詩老蒼賦温麗¶
有才如此翻不第蘆簾紙閣歷歲年穉子蓬頭婦椎髻婦爲¶
吾妹子吾甥薄田涇上麁可耕埽除肯作一室計汗漫寧爲¶
千里行相憐童穉情親早旅食京華吾潦倒昨者有客來武¶
陽傳&KR0003;容顔君不老人生六十猶未衰樽前只合開懷抱何¶
況騷人届初度燈火上元時最好歌長歌書草書知君𤼵函¶
伸紙還軒渠吾今妻子返里閭明年歸乘觳觫車君還秋涇¶
<pb:KR4f0025_SBCK_012-12a>¶
定何日相期近結比鄰居¶
　　　送王贊善(掞)視浙江學政二十韻¶
京國沙隄舊婁江甲第臨丗家唐宰相經術漢儒林早射匡¶
時策先鳴正始音才華王轢謝詩筆沈兼任偶岀辭温樹重¶
來翫薜禽瑶山開四照丹地拔千尋　朶殿新篸管　儲端¶
每獻箴詢謀公望最眷顧¶
主恩深持節巡江介觀風采㑹吟色絲能辨石㸑火定收琴¶
洞壑包三九(道書洞天福地在/浙江共二十有七)圖書足古今湖光仙櫂疊嵐翠¶
㦸門侵紫筍茶敎瀹烏巾酒待斟詞塲輸藻鏡交誼重苔岑¶
十載逢靑眼相於愜素心别筵愁衮衮嘶騎去駸駸苑雪花¶
猶積官橋栁未陰懷歸貪倚著投分忘升沉送送情何極勞¶
勞思不禁還期承蓋處郷曲共題襟¶
<pb:KR4f0025_SBCK_012-12b>¶
　　　社日二首¶
㡬日社公雨芹泥香滿汀生憎飛燕至不放海東靑(海東靑畏/燕子見歐)¶
(陽原/功詞)¶
藥甲何曽碧花枝亦未紅治聾有方法只恨酒錢空¶
　　　柳巷杏花歌同嚴中允(繩孫)錢編修(中諧)作¶
頻年住　帝里一山一水何曽經有若蝸負殻又若鳥翦翎¶
疾風揚沙卷花去眼看春事如流星邇來罷官居肆意尋郊¶
坰朝從潞河還犯卯酒未醒(晨過宋使君/犖留飲漫堂)𩀱橋東偏柳巷北小¶
寒食後微雨零偕行者二子各各駐輿丁杏梢含苞猶未白¶
栁條踠地今漸靑晴絲冉冉香細細卑枝嬝嬝髙婷婷村童¶
灌畦愛看客轆轤井架𩀱銅缾種花此地巳難得那不更縛¶
香茅亭江郷爾時春愈好西神山下泉泠泠閶門游人連臂¶
<pb:KR4f0025_SBCK_012-13a>¶
出筠車十里塡支硎只如南湖亦不惡桑鳩穀犬聲可聽紫¶
荷花草雜坐臥燕來竹筍生竛竮人生還家貧亦足何苦晨¶
夕勞其形吾儕田廬況不逺峭帆柔櫓淩迴汀都籃兼𢹂茶¶
酒具悶拓小眼紅牎櫺吳歈越吟相繼和五日十日恣留停¶
念此令人反惆悵夕陽四顧塵冥冥¶
　　　寄胡少參(介祉)¶
使君麗句過西崑賦格詩圖許細論轉粟年年先社燕抽帆¶
處處市河豚吟看上客題襟滿書想髙齋插架存&KR0499;負連船¶
載滄酒故人未得下津門¶
　　　送陳舎人(大章)歸黄岡¶
君姿玉山並君詩白雪髙豈意采風人力不及楚騷策馬去¶
京國却佩腰間刀深雍虎文鞾短後茶色袍但愁别須臾何¶
<pb:KR4f0025_SBCK_012-13b>¶
用心鬰陶素業在黄岡潮田滿江臯烏犍三百尾種秫持作¶
醪暇捜耆舊文筆秃猩猩毛少年能著書北事亦足豪何時¶
涉夏澳共爾浮金舠¶
　　　贈耿都尉二首¶
承　恩驂乘入明光　賜第仍居履道坊日昃尚趨　三殿¶
直月正恒捧¶
萬年觴長楸走馬先歸埒小苑飛花近拂牆自有囊中餐玉¶
訣無煩菊水餉南陽¶
萸房竹葉勸深杯月厎簫聲次第催才子不妨如意舞酒徒¶
𢬵倒接䍦迴開簾最愛亭前瀑改席宜登樹杪臺𥬇問琴山¶
一靑鶴可能天際忽飛來(謂周郎中/襄緒也)¶
　　　納臘侍衞(性德)輓詩六首¶
<pb:KR4f0025_SBCK_012-14a>¶
驟聽黄雞唱驚隨白馬來百年嗟輟瑟五日尚銜杯泉下知¶
安往人間信可哀退朝憐相國封篋忍重開¶
通籍題氊筆承　恩改鶡冠射烏天一𥬇走馬路千盤禁直¶
昏鐘入廊餐午箭殘傷心倚閭望東第少歸鞍¶
出塞同都護論功過貳師華堂屬纊日絶域受降時悽惻傳¶
天語艱難定月氏斂魂猶未散消息九京知¶
屈指論交地星終十二年斯人不可作知已更誰憐翠漸深¶
門栁紅仍膩渚蓮舊游存益少悽斷小亭前¶
主客披圖得雲煙過眼諳吟花成絶筆聽雨罷深譚画裏韶¶
顔在樽前綺語耽憑將腸斷句流轉到江南¶
别悔從前易途傷此日窮迴腸歌哭外搔首寂寥中迹埽孤¶
生竹枝摧半死桐自今觀物化不詆釋門空¶
<pb:KR4f0025_SBCK_012-14b>¶
　　　送姚先生巡撫全蜀二首¶
漢庭折檻舊知名節使疇咨副相行曲讌午辭珠鏡殿單車¶
春莅錦官城山川想像　王師入父老扶攜益部迎井絡坤¶
維資重鎭遥將籌策贊昇平¶
清時文軌萬方同將作經營五柞宮雅雨黎風吟木客芋田¶
芸鼓輟巴童亟須元老經綸及不使遐陬杼軸空¶
天眷自來西顧切昌言早爲達　宸聦¶
　　　髙處士(兆)方處士(中德)陳上舍(治)將歸過集古藤書¶
　　　屋同陸處士(嘉淑)魏上舎(坤)分韻賦長歌送别得要¶
　　　字¶
我攜家具海波寺九月未槁靑藤苗夕陽倒景射檉栁此時¶
孤坐不自聊故人遠别齊過我謂言分手當來朝或還東江¶
<pb:KR4f0025_SBCK_012-15a>¶
陸瑁宅或渡南浦江淹橋龍眠一&KR0369;幡然回斧柯無恙山中¶
樵金臺酒伴難悉數隨意牽拂相招要林衣滿地席帽脫畫¶
不絶筆書能超吳船恰到麴車響甕頭乍坼輕塵揺匏樽屢¶
空鴈壺覆豈必柴汝官哥窯南中風物試細論歸值稻米蒸¶
長腰披緜黄雀切玉鱠差勝北地肥羊燒我今巳解腰下組¶
羸馬且免晨趨朝夜如何其判促膝秋牎須盡燭一條人生¶
合幷苦不易後㑹久速誰能料明年吾亦掉頭去石田茅屋¶
恣逍遥儻能訪我長水曲相留浮白還炊彫¶
　　　重九後一日雨中集長椿寺¶
九日倏巳過姜宸英濕雲漫四郊森森長雨垂彞尊颯颯虚檐捎¶
病葉戀冷枝梁佩蘭驚烏盤空巢晨興踐夙約陸嘉淑攬袂皆貧¶
交勝引雙樹林魏坤宛若深山坳藤綰三秋蛇張雲章槐舞千歲蛟¶
<pb:KR4f0025_SBCK_012-15b>¶
赭柿迸露實朱載震金英坼霜苞紅的的吳萸陳曽藙碧叢叢秦¶
芁瓦溝竄鼯鼪湯右曽戸網除蠨蛸蘚深贔屓伏查愼行篆古蒲¶
牢哮粥魚晝浩浩俞兆曽牆雞午嘐嘐光景歘明晦宸英眺覽窮¶
橧樔新酎緑滿斚彞尊晚菘黄𠑽庖豈意靑豆房佩蘭俄頃羅¶
嘉肴鳴薑賸紫蟹嘉淑題餻餘彩貓子鵝新韭配坤鮮鯽枯¶
荷包巳見雉膏登雲章況有兔首炰分曹玉鈎射載震角力骰¶
盤抛急觴易沉頓曽藙緩帶便爬&KR0946;一飲動一石右曽載號或載¶
呶同聲倡者和愼行含意漆在膠五言乍妥怗兆曽十手爭傳鈔¶
雖乏韶濩音宸英肯使下里殽合幷洵匪易彞尊顧我中心怓¶
歸帆艤䑰䑠佩蘭别騎籠鞦鞘邐迤陟荒岡嘉淑邪許搴長筊¶
免泣卞和璞坤且誅宋玉茅草縛不借履雲章泉酌呺然匏㯽¶
榔蕉椰茘載震都蔗菱菰茭雞頭祖竹萌曽藙翠羽官梅梢熟¶
<pb:KR4f0025_SBCK_012-16a>¶
知江郷樂右曽莫厭潮田磽招隱丘中琴愼行勵志賁上爻豈必¶
馬足塵兆曽逐逐營斗筲宸英¶
　　　送梁孝亷(佩蘭)還南海¶
合昏花開暑雨微故人留君解驂騑(謂納臘侍/衛性德也)合昏花謝故人¶
死燕市酒徒看漸稀秋林卷蘀百卉腓籬根細菊圓如璣北¶
風蕭蕭南鴈飛蟄蟲窮鳥相因依此時欲别不忍别馬行踡¶
跼循郊圻把杯勸君君莫揮執手語君君莫違男兒貧賤亦¶
常事故郷得歸姑且歸吾今捐珮也當去免使同學翻攢譏¶
逺遊汗漫計亦得他年訪爾白板扉舊交陳(恭尹)屈(大均)況¶
無恙相與散策探林霏盡脫苛禮消塵機龍瀧下上濯我足¶
石樓小大振我衣乳蕉子黄茘子緋馬甲柱脆紅螺肥榕陰¶
一畞竹十圍南園可以恣酬和詩卷無人論是非¶
<pb:KR4f0025_SBCK_012-16b>¶
　　　古藤書屋再餞梁孝亷¶
露蘀倦未飄雲鴻逺相引彞尊星埃感蓬勃物候變淒緊湯右曾¶
慅慅八達衢有客駕脩軫查愼行僕夫在郊坰稌黍被隰畛梁¶
佩蘭柅車浮淪瀾舎櫂度嶾嶙彞尊雷殷風息颶海大魚見鰵¶
右曽峽猨有時歸南雪終不霣愼行九十月之交六千里而近¶
佩蘭懷居興雖洽判袂情詎忍彞尊置酒靑藤陰入門走蛇蚓¶
右曽颼颼凉颸動灩灩纖月隱愼行山杯深窪匏野蔌脆嚼菌¶
佩蘭迎寒笳卷葉戒夜鼓鳴　彞尊譚鋒摧趫雄詩械破詰窘¶
右曽毫毛秋兔脫墨光古香吮愼行臨當黯然别且復莞爾哂¶
佩蘭炎瘴舊所便眠食勗惟謹彞尊行逢早梅墊到及蟄蟲蠢¶
右曽前期久莫忘郷夢今始準愼行穆如淸風篇袖以示均尹¶
佩蘭(謂屈大均/陳恭尹也)¶
<pb:KR4f0025_SBCK_012-17a>¶
　　　寄周參軍(在浚)¶
初聞歇馬臺駘廟近&KR0003;看花狐突山愛客易傾冬醖美著書¶
難得晝簾閒加餐道逺彌相憶倦旅秋深尚未還風峪石經¶
無恙否何時徙置剔苔斑¶
　　　喜周(篔)至¶
耆舊西吳大雅材白頭纔一到金臺最愁馬上乗船似不道¶
天邊犯雪來酒盞四年方得共燭花昨夜記曽開郊扉晚計¶
何時遂十里殳山日往迴¶
　　　曹先生(溶)輓詩六十四韻¶
狥禄經時别加餐萬里敎報書人未返凶問客來䜈竟輟椅¶
桐瑟虚藏稷黍苞腸迴眞似結語咽不禁倄投分懷衿契忘¶
年比漆膠縱横才不丗經緯學能包壯日膺　乾顧亨衢協¶
<pb:KR4f0025_SBCK_012-17b>¶
泰交皇華在原隰騘馬避鞭鞘卿月靑霄上台星紫極梢¶
主恩中外重物議愛憎殽嶺外資分轄雲中藉建鐃軍興還¶
轉餉戰勝屢登轈未覩勲書策翻令祝代庖清時卧安石奇¶
計老居鄛種樹鄰初地爲園傍樂郊金陀坊最曲錦帶水難¶
淆曲解偷聲譜扉從問字&KR0251;說詩窮五際布易得三爻東馬¶
文無敵南狐史共鈔近游師束晳髙論折尸佼昔歲投荒徼¶
芳筵恣叫呶晴牎蟲蠟翦晩飯鷓鴣炰飲罷題連軸譚深坐¶
轉胞硯憐鸜鵒潤筆肯䖮蛉抛小市船撐蜑輕衣杼織鮫茘¶
支團火繖蘭茁挂風髾蝶翅仙裠曳柑香佛手抓潮來雞喔¶
喔日出鳥咬咬震瓦長鳴颶奔雷易激颮離愁珠海闊歸計¶
石田磽魚最憐鸎脰泉常激虎跑避兵居共井穫稻澤分樔¶
舫爲蓴絲泊㕑看芡實鉋閒尋百法寺悶解五湖筊楓岸拈¶
<pb:KR4f0025_SBCK_012-18a>¶
紅葉茶槍試緑筲探梅熨斗柄射鴨竹弓弰䌫繋蘇堤逺壚¶
逢卓女姣過頭齊杖栗婪尾數浮瓟山後津仍逮樽前意更¶
㤊池清移塞栁花翠繞秦艽擁被陶爲穴炊粱釡擽䈰白榆¶
貪食耳黄鼠厭𠑽肴糖躁三沽蟹餻黏九日貓渾河流苦急¶
磧石面多䫜獵騎掀茸帽筝人疊舞䘯停軒聽賽鼓並轡指¶
飛髇畫壁重重拭苔碑處處　迎寒吹&KR1227;篥欲雪卷旍旓我¶
去重游薊公歸亦渡洨往來頻聚散契闊少讙譊小草無端¶
出冥鴻忽見罺盡嫌中散癖難免北山嘲反敎猱升木那容¶
鵲定巢身猶依　鳳闕官久罷　螭坳闃寂門羅雀淹留迹¶
繋匏正思耕作耦何意影同泡磨滅頻年札淒涼一束茭賦¶
成栖舍鵩夢斷入懷蛟遺草知盈篋懸車定覆䍖空牀吟蟋¶
蟀暗牖網蠨蛸籖帙無由借人琴自此掊茫茫千古恨惙惙¶
<pb:KR4f0025_SBCK_012-18b>¶
寸心怓愧後兼金賻惟將漬酒&KR3990;平生知已淚亟欲反衡茅¶
　　　送曽(燦)之南海¶
白髮遊燕舊酒人椶鞵重踏六街塵來辜鄧尉尋山約到及¶
長安臥雪旬鴈厎雲帆郷樹繞馬頭星驛嶺梅春南園詞客¶
多無恙暇日爭扶大雅輪¶
　　　徐公(元文)小像二首¶
緇塵十丈罨東華快馬明駝觳觫車誰似先生銷夏處水亭¶
風幔俯雲沙¶
一編靑竹萬蟫魚東馬南狐緫不如官燭兩條人半臂𥬇他¶
紅杏宋尚書¶
曝書亭集卷第十二¶
<pb:KR4f0025_SBCK_012-19a>¶

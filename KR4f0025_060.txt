# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:13
#+PROPERTY: JUAN 60

¶
議¶
　　　孔廟禮樂議¶
被孔子以王者之服冕十二旒衣十二章秉鎮圭而坐
門列¶㦸二十有四襃崇之典古有行之者矣稽于禮可
乎曰不可¶孔子作春秋者也春秋之法僭忒者必誅人
<pb:KR4f0025_WYG_060-1b>
臣而被服等于¶王者僭也曰然則享用十二籩舞用八
佾殆不可乎曰是奚¶不可周官大胥春入學舍菜合舞
月令仲春之月上丁命樂¶正習舞釋菜天子乃帥三公
九卿諸侯大夫親往視之夫釋¶奠有樂而釋菜無樂者
也惟以天子親往視學則合舞以重¶之漢章帝元和二
年幸魯祠孔子于闕里作六代之樂唐開<md:KR4f0025_SBCK_060-1b>¶元中二京祭
孔子牲太牢樂宫縣舞八佾明之初國學之祭¶籩豆用
十府州縣學之祭籩豆用八夏寅曰十二籩豆惟太¶學
<pb:KR4f0025_WYG_060-2a>
可行若十三布政司各府行之則僭矣然則禮樂之隆
殺¶由于主祭者不係乎所祭神祗之爵位崇卑也夫社
祭土稷¶祭穀耕耤祭先農其神不必皆王者而天子祭
之未嘗因神¶祗之大小而殺其禮樂祭先師也亦宜若
是焉己記曰君子¶太牢而祭謂之禮匹士太牢而祭謂
之攘是則府州縣學之¶祭孔子籩豆用八可也用六可
也樂舞用軒架可也用判架¶可也至于太學則天子主
之以天子之學行天子之禮奏天¶子之樂享以十二籩
<pb:KR4f0025_WYG_060-2b>
舞以八佾何為而不可哉¶
　　　曲阜設官議¶
孔氏子孫知仙源縣事自宋之初已然今循而不改知
曲阜<md:KR4f0025_SBCK_060-2a>¶縣事者必孔氏後也然其弊有二居其位法難行
宗黨之間¶其人賢久不得遷其人不肖上官以孔子之
裔劾而去之恐¶人之議其後則顧忌而不敢出将益無
所畏憚而民受其害¶弊一也知縣事者不必孔氏宗族
之長族人有罪或其伯兄¶或其世父叔父或其從祖或
<pb:KR4f0025_WYG_060-3a>
無服而居祖父之行少者坐而¶撻其長卑者讞而屈其
尊干犯焉而不顧弊二也夫既封上¶公之爵一人錄五
經博士二人不藉知縣事者以為光榮矣¶或謂襃崇之
典行之久而不可易或又謂孔子之里不可使¶他人臨
之然則曲阜設官當何如曰曲阜魯之故都也周公¶魯
公者魯之先君也伯禽之少子食邑于東野曰東野氏
孔¶氏著而周公之後微居于曲阜物莫能兩大理固然
爾今之¶咸陽周公之墓在焉使徙其裔孫給之土田嵗
<pb:KR4f0025_WYG_060-3b>
時灑埽無廢<md:KR4f0025_SBCK_060-2b>¶三年有司擇子弟之通曉文義者貢之朝
俾知曲阜縣事秩¶滿得遷替以周公之子孫治孔氏之
里其于分也不紊其于¶吏治也無弊似亦策之可行者
也¶
　　　孺悲當従祀議¶
孔子之道著乎六經傳其業者自子夏兼通而外若子
木之¶受易子開之習書傳禮子輿之述孝經子貢之問
樂有若仲¶弓閔子騫言游之撰論語發明大義不越數
<pb:KR4f0025_WYG_060-4a>
子而已雜記曰¶恤由之喪哀公使孺悲之孔子學士喪
禮士喪禮于是乎書¶則孺悲實傳經之一人也惟因論
語紀悲欲見而孔子以疾¶辭疑孔子拒之門牆之外不
屑敎誨於焉孔氏家語司馬遷¶史記皆擯而不書以親
受禮于孔子之儒不獲附一無表見¶之邽鄡燕狄㢘樂
諸子反得與配食之列斯則祀典之闕矣<md:KR4f0025_SBCK_060-3a>¶且夫互鄉闕
黨之童子未嘗無誨何獨悲之學禮以君命臨¶之反絶
之已甚乎故夫禮有喪服綱也既授子夏作傳矣士¶喪
<pb:KR4f0025_WYG_060-4b>
禮目也以授悲目言其常而曽子問盡其變然後喪禮
備¶矣噫悲一學禮而士喪禮之書傳其功豈小也哉且
既授之¶禮則為弟子禮六藝之一悲身通之學者毋徒
泥論語之文¶謂悲不在弟子之列必合雜記論之而悲
當配食于孔子之¶廡可信已¶
　　　鄭康成不當罷從祀議¶
西漢學士大都專治一經兼經者自韓嬰申培后蒼孟
卿膠¶東庸生瑕丘江翁而外盖寥寥也至東漢而兼者
<pb:KR4f0025_WYG_060-5a>
漸多鄭康¶成出凡易書詩周官儀禮禮記論語孝經無
不為之注釋而¶又六藝七政有論毛詩有譜禘祫有議
許慎五經異議有駮<md:KR4f0025_SBCK_060-3b>¶臨孝存周禮有難何休之墨守膏
肓廢疾或發或鍼或起可¶謂集諸儒之大成而大有功
于經學者萬嵗通天初州刺史¶史承節撰銘曰公之挺
生大雅之懿囊括墳典精通奥袐六¶藝殊科五經通義
小無不盡大無不備此天下之公言也惟¶其意主博通
故于三統九章大傳中候以及易書禮緯靡不¶有述然
<pb:KR4f0025_WYG_060-5b>
其箋傳經自為經緯自為緯初不相雜第如七曜四¶游
之晷度八能九錫之彌文三雍九室之遺制經師所未
詳¶者則取諸緯候以明之盖緯候亦有醇駮之不同康
成所取¶特其醇者耳災祥神異之説未嘗濫及也或疑
五帝之名近¶于怪然此在漢時著之祀典者君子居是
邦不非其大夫矧¶朝廷之典禮乎乃宋儒極口詆之沿
及元朝隨聲附和至有¶以此罪之竟黜其従祀者其亦
不仁甚矣不觀九峰蔡氏之<md:KR4f0025_SBCK_060-4a>¶書傳乎周天三百六十五
<pb:KR4f0025_WYG_060-6a>
度四分度之一此洛書甄曜度尚¶書考靈&KR0751;之文也黑
道二去黄道北赤道二去黄道南白道¶二去黄道西青
道二去黄道東此河圖帝覽嬉之文也而蔡¶氏引之於
蔡氏乎何傷不觀新安文公之注楚辭乎崑崙者¶地之
中也地下有八柱互相牽制名山大川孔穴相通此河¶
圖括地象之文也三足烏者陽精也此春秋元命苞之
文而¶文公引之於文公乎何損乃一偏之論在漢儒則
有罪在宋¶儒則無誅斯後學之心竊有未平矣況鄭氏
<pb:KR4f0025_WYG_060-6b>
之功文公成公¶未有異議乃一程敏政罷之非萬世之
公論也竊謂宜復其¶從祀孔廟不當罷¶
　　　經書取士議¶
五經垂世昔賢方之于海比之日月久而長新挹而不
竭盖<md:KR4f0025_SBCK_060-4b>¶合羲農軒堯舜禹湯文武周公孔子數聖人而成
非一人一¶家之言也朱子注論語從禮記中摘出中庸
大學為之章句¶配以孟子題曰四書諄諄誨人以讀書
之法先從四子始由¶是淳熙而後諸家解釋四書漸多
<pb:KR4f0025_WYG_060-7a>
於説經者矣元皇慶二年¶定為考試程式凡漢人南人
第一場試經疑二問于大學論¶語孟子中庸内出題並
用朱子章句集注經義一道各治一¶經若䝉古色目人
第一塲試經問五條以大學論語孟子中¶庸内設問亦
用朱氏章句則舍五經而專治四書矣明代因¶之學使
者校士以及府州縣試專以四書發題惟鄉㑹試有¶經
義四道然亦先四書而後經沿習既久士子于經義僅
涉¶略而已至于習禮者恒刪去經文之大半習春秋者
<pb:KR4f0025_WYG_060-7b>
置左氏¶傳不觀問以事之本末茫然不知經學于是乎
日微海其可<md:KR4f0025_SBCK_060-5a>¶枯乎日月其可晦乎此學者之所深懼也
檮昧之見斟今酌¶古謂試士之法宜仿洪武四年㑹試
之例發題先五經而後¶四書學使府州縣衛宜經書並
試亦先經後書盖書所同而¶經所獨專精其所獨而同
焉者不肯後于人則經義書義庶¶幾並治矣若夫元人
之試經義詩以朱氏為主尚書以蔡氏¶為主周易以程
氏朱氏為主三經兼用古注疏春秋許用三¶傳及胡氏
<pb:KR4f0025_WYG_060-8a>
傳禮記用古注疏迨明洪武中損益之春秋得兼¶用張
洽集注禮記則用陳澔集説要仍不廢古注疏而永樂¶
諸臣纂修大全類攘竊一家之書以為書廢注疏不采
先與¶取士程式不協何得謂之大全乎所當覈諸書所
本各還著¶書之人别事纂修可也¶
　釋<md:KR4f0025_SBCK_060-5b>¶　　　釋圭¶
圭之為制不同而用之亦異天子大圭長至三尺土圭
<pb:KR4f0025_WYG_060-8b>
尺有¶五寸鎮圭裸圭四圭尺有二寸琬琰九寸鄭康成
謂琰大者¶度尺二寸穀圭七寸兩圭五寸而命圭則自
九寸以下爾雅¶圭大尺二寸謂之玠詩云錫爾介圭以
作爾寳説者曰非諸¶侯之圭故以為寳也是凡尺有二
寸以上皆天子之圭矣記¶贊大行曰圭博三寸厚半寸
剡上左右各寸半而琰圭以易¶行除慝鄭衆謂其有鋒
芒則其厚且殺之又王所搢圭插于¶紳帶之間盖其鋭
與劒相類所謂終葵首也考工記曰天子¶圭中必鄭氏
<pb:KR4f0025_WYG_060-9a>
謂以組約其中央以備失墜而典瑞駔圭璋璧¶琮琥璜
之渠睂則以組穿聯六玉是凡為圭宜鑿好於肉然¶後
可以組穿聯之也宛平孫先生藏古玉一相傳盜發成
湯<md:KR4f0025_SBCK_060-6a>¶墓得之傳世已久先生出以示予其光黝然若山𤣥
而水蒼¶長尺有二寸博二寸中鑿以孔可以穿組剡其
上若芒刃殆¶古琰圭之屬而尺寸過之疑即康成所云
大琰者也昔湯既¶伐三朡俘厥寳玊誼伯仲伯作典寳
而考父之頌曰受小球¶大球又曰受小共大共釋之者
<pb:KR4f0025_WYG_060-9b>
曰小玊尺二寸圭由此觀之¶是玊也焉知非詩書所云
而成湯既沒納諸其墓者乎客有¶先予觀者為賦玉劒
歌予考桃氏為劒未聞攻玊玉劒之載¶于六經者無之
遂定以為圭作釋圭¶
　　　釋齋¶
今人多以茹蔬不肉食為齋稽之古不爾也周禮膳夫
掌王¶之食飲膳羞王日一舉王齋日三舉殺牲盛饌曰
舉盖周制¶王日食供一太牢遇朔加日食一等當兩太
<pb:KR4f0025_WYG_060-10a>
牢而散齋致齋<md:KR4f0025_SBCK_060-6b>¶齋必變食故加牲體至三太牢是齋日
仍肉食反有加矣論¶語齋必變食以下至不多食邢氏
疏云此以上皆蒙齋文凡¶言不食者皆為不利人齋必
嚴敬食之或致困病故不食其¶凡常不必然而孔子惟
酒無量則齋日并酒亦飲之矣不飲¶酒不茹葷出荘子
文似未足據¶
　　　釋棠¶
詩蔽芾甘棠毛公傳甘棠杜也鄭康成注北人謂之杜
<pb:KR4f0025_WYG_060-10b>
棃南¶人謂之棠棃爾雅杜赤棠郭璞曰今之杜棃也樊
光曰赤者¶為杜白者為棠陸璣曰赤棠與白杜同但子
有赤白美惡子¶白色為白棠甘棠也少酢滑美赤棠子
澀而酢無味通志甘¶棠謂之棠棃又有沙棠廣志云如
棠味如李無核竊疑今之¶蘋婆果即詩所云甘棠而俗
呼沙果即沙棠呼檳子者乃赤<md:KR4f0025_SBCK_060-7a>¶棠也其曰棠棃者以花
似棠實似棃合而稱之爾¶
　　　釋杬
<pb:KR4f0025_WYG_060-11a>
爾雅杬魚毒郭璞注云杬大木子似栗生南方皮厚汁
赤中¶(去/聲)藏卵果陸徳明釋文云杬音元又作芫鄭樵注
云今南人¶謂之杬木其皮可煎汁藏梅三家之釋爾雅
若是盖杬之用¶在子沈瑩臨海異物志云杬味似楮用
其皮汁和鹽漬鴨子¶裴淵廣州記云杬殻似栗赤色子
大如栗散有棘刺破其外¶皮肉白如脂肪著核不離賈
思勰齊民要術作杬子法云杬¶木皮淨洗細莖剉煮取
汁率二斗及熟下鹽一升和之汁極¶冷内罋中浸鴨子
<pb:KR4f0025_WYG_060-11b>
一月煮而食之廣韻注杬木名出豫章煎¶汁蔵果不壞
錢易南部新書云湖州嵗貢黄杬子連蔕木𤓰¶故李景
先戲蘇特曰使君貴部有三黄杬子五蔕木𤓰左文<md:KR4f0025_SBCK_060-7b>¶質
呉興統紀云大厯元年進單黄杬子談鑰呉興志云唐
嵗¶貢單杬子一千三百五十顆重黄杬子一千三百顆
樂史寰¶宇記湖州土産單杬子予嘗問之州人莫有識
者洪邁容齋¶隨筆云杬如蒼耳益母莖榦不純漬以藏
鴨子則染其外陶¶宗儀輟耕錄云今人以米湯和入鹽
<pb:KR4f0025_WYG_060-12a>
草灰以團鴨卵謂曰鹹¶杬子按今無錫土俗猶然坊本
爾雅乃譌杬為杭於是凡詮¶杬者皆以杭義釋之考諸
顧野王玉篇於杬則注木名於杭¶則注州名二義固秩
然不紊也若單黄重黄三黄則造杬子¶法有不同爾至
若卞彬下酒以杬皮為肴則又專用皮己¶
　説¶
　　　名孫説二首¶
昆田生子三齡矣命之曰桐孫為之説曰天下之木莫
<pb:KR4f0025_WYG_060-12b>
良乎<md:KR4f0025_SBCK_060-8a>¶梓桐也者梓之屬也榮木也易生而速長者也凡
木本實者¶末虚桐則枝之小者益堅孫枝所以貴也清
明而始華未後¶時也當暑而䕃炎熱之不附也鳯皇之
羣游非桐不集琴瑟¶之中吕非桐不宣日月之正閏非
桐不辨産乎荒岡窮谷未¶嘗有偃蹇憔悴之色及其自
拔于百尺之表櫜鄂之垂柯葉¶之潤望之者愈見其可
親也是非不材之木也矣詩曰其桐¶其椅其實離離庶
其蕃衍吾後乎
<pb:KR4f0025_WYG_060-13a>
百穀之見于六經者秬秠麇芑荏菽麻麥秫蕡苽稰穛
穜稑¶而黍稷稻粱尤嘉穀之最也詩言穡事多先稷黍
然頌豐年¶者必及稌又釀者則以稻酒為上而食稻比
之衣錦稻之重¶於時久矣吳田之宜莫良乎稻取以名
次孫也可豳詩云十¶月穫稻為此春酒吾將以娯吾老
焉<md:KR4f0025_SBCK_060-8b>¶　　　説硯¶
端州于今為肇慶府山石多可製硯惟水巖最上水經
<pb:KR4f0025_WYG_060-13b>
鬱溪¶東至髙要縣為大水盖蒼梧至是五百里有羚羊
峽以束之¶峽勢將盡其左折而北趨有峰曰朝天巖端
溪之水出其隂¶溪長一里許廣不盈丈自水口北行三
十歩有穴窺之止容¶一人俛伏捫而入積水灌其中凡
取石必先以瓠汲水自内¶而外若傳杯然水既涸熬豚
膏然紙為燈由穴而入中漸廣¶分三涂穿洞半里抵巖
壁巖髙三尺下上皆刓石不可鑿也¶鑿石之工多黄岡
村民日役不過四十人坐臥偃側其内得¶石自内傳之
<pb:KR4f0025_WYG_060-14a>
外一如汲水法巖三尺石分三品焉上巖者質¶純而豔
微紫中巖者質潤而凝色漸青下巖者質淡而細色¶近
白有眼沉水觀之若有蘋藻浮動其中者是曰青花試
以<md:KR4f0025_SBCK_060-9a>¶墨若熬釜塗蠟者然斯為美矣其餘紋不同紫氣奔
而迴礴¶謂之火捺聚而為輪謂之金錢紫氣既竭白氣
次之謂之蕉¶葉白凝綠若灑汁謂之翡翠白凝于綠纖
而長者謂之玉帶¶黄氣亘其上若虹謂之黄龍若縷謂
之金線㸃墨瘢相比謂¶之雀斑丹若粟者謂之硃砂斑
<pb:KR4f0025_WYG_060-14b>
剥蝕如蟲嚙謂之蟲蛀旁色¶赭者謂之䱇血邊其為
眼不同有鸜鵒眼有鴉眼有象眼黄¶謂之鴉碧謂之
鸜鵒眼不貴黄也員者為鸜鵒為鴉長者¶為象眼不
貴長也或三五其暈或七九其暈暈有竒而無偶¶者
也辨水巖者必于是驗之思過半矣朝天巖在水巖之
南¶産石易與水巖混亦有蟲蛀有玉帶有金線若翡翠
似矣恨¶微黄黄龍似矣恨燥蕉葉白火捺似矣恨糢糊
硃砂斑似矣¶恨大眂其眼四旁若漬晴翳不明此淚眼
<pb:KR4f0025_WYG_060-15a>
也形體略備光采<md:KR4f0025_SBCK_060-9b>¶全無此死眼也自此而外則屏風山
背有石西坑有石北嶺¶有石大抵拒墨者多向日視之
見有若繁星者有若金銀氣¶者其理麤其質燥其聲堅
響其色深紫或如豬肝或如黛緑¶或如敗錦或間道如
松木紋皆石之下者也宣徳巖在屏風¶山半開自宣徳
年品在朝天巖之上山多虎患故嵗久無采¶者要之得
水巖而諸山之石可廢得青花兼鸜鵒眼者而諸¶品又
可廢矣典水梅花坑去端溪四十里在三水縣境産石
<pb:KR4f0025_WYG_060-15b>
亦有鸜鵒眼方之水巖無異也然徑尺之石眼或多至
百數¶光滑而易裂不知硯者惟眼是求挾之以為希世
之寳特宋¶人之燕石耳予游嶺表正值采硯時購水巖
石百餘久盡散¶去海鹽周生從予學詩以端石硯為贄
乃追憶舊日所得為¶説示之俾審所擇焉<md:KR4f0025_SBCK_060-10a>¶　　　説舟示戴生鍈¶
西湖船製不一以色名者有明玉鎗金金勝寳勝大緑
間緑¶游紅申屠仲權詩紅船撐入柳隂去釋道原詩水
<pb:KR4f0025_WYG_060-16a>
口紅船是¶妾家是也以形名者有龍頭白樂天詩小航
船亦畫龍頭是¶也有鹿頭楊㢘夫詩鹿頭湖船唱赧郎
是也有燕尾張思㢘¶詩斜日輕風燕尾船是也形色雜
者有百花十様錦錢復亨¶詩誰家樓外停歌舞又上西
湖十錦船是也以姓名者有黄¶船董船劉船見呉自牧
夢粱録盖大者謂之頭船尤大者賈¶秋壑所造車船也
車船棚上無人撐駕但用車輪脚蹋而行¶其速如飛小
者謂之𤓰皮船㢘夫詩小小渡船如缺𤓰歐陽¶彦珍詩
<pb:KR4f0025_WYG_060-16b>
𤓰皮船子送琵琶張大本詩𤓰皮小船歌竹枝周正¶道
詩𤓰皮船小水中央是也又有總宜船取東坡居士澹
妝<md:KR4f0025_SBCK_060-10b>¶濃抹緫相宜之句名焉李宗表詩緫宜船中載酒波
凌彦翀¶詩㡬度涌金門外望居民猶説緫宜船是也泗
水潛夫述武¶林舊事值探春競渡日畫橈櫛比如魚鱗
無行舟之路楊謹¶思詩大船檛鼓銀酒缸小船吹篴紅
繡牎今則敗舫數艘無¶復徵歌按舞者矣¶
　　　説緯
<pb:KR4f0025_WYG_060-17a>
緯讖之書相傳始于西漢哀平之際而小黄門譙敏碑
稱其¶先故國師譙贛深明典奥讖録圗緯能精微天意
傳道與京¶君明則是緯讖逺本于譙氏京氏也徴之于
史如亡秦者胡¶明年祖龍死楚雖三户亡秦必楚已為
緯讖兆其端矣迨新¶莽之簒丹書白石金匱銅符海内
四出于是劉京謝囂臧洪¶哀章甄尋西門君惠等争言
符命遂遣五威將軍王竒等乗<md:KR4f0025_SBCK_060-11a>¶乾文車駕坤六馬將軍
持節稱天一之使帥持幢稱五帝之¶使頒符命四十二
<pb:KR4f0025_WYG_060-17b>
篇于天下不過藉以愚一時之耳目爾乃¶光武篤信不
疑至讀之廡下終東漢之世以通七緯者為内¶學通五
經者為外學盖自桓譚張衡而外鮮不為所惑焉其¶見
于范史者無論謝承後漢書稱姚浚尤明圖緯袐奥又
稱¶姜肱博通五經兼明星緯載稽之碑碣于有道先生
郭泰則¶云考覽六經探綜圖緯于太傅胡廣則云探孔
子之房奥于¶琅邪王傅蔡朗則云包洞典籍刋摘沉祕
于中郎周勰則云¶緫六經之要括河洛之機于大鴻臚
<pb:KR4f0025_WYG_060-18a>
李休則云既綜七籍又¶精羣緯于國三老袁良則云親
執經緯櫽括在手于太尉楊¶震則云明河洛緯度窮神
知變于山陽太守祝睦則云七典¶並立又云該洞七典
探賾窮神于成陽令唐扶則云綜緯河<md:KR4f0025_SBCK_060-11b>¶洛咀嚼七經于
酸棗令劉熊則云敦五經之緯圖兼古業覈¶其妙七業
勃然而興于髙陽令楊著則云窮七道之奥于郃¶陽令
曹全則云甄極毖緯靡文不綜于藁長蔡湛則云少耽¶
七典于從事武梁則云兼通河洛于冀州從事張表則
<pb:KR4f0025_WYG_060-18b>
云該¶覽羣緯靡不究窮于廣漢屬國都尉丁魴則云兼
究袐緯于¶廣漢屬國侯李翊則云通經綜緯至于頌孔
子之聖稱其鈎¶河摘洛盖當時之論咸以内學為重及
昭烈即位羣臣勸進¶廣引洛書孝經緯文蕭綺所云讖
辭煩于漢末不誣也然鄭¶康成注周官目孝經緯為説
賈公彦疏以漢時禁緯故則又¶未始不禁之矣自晉以
降其學寖微然釋慧皎作髙僧傳稱¶法護博覽六經游
心七籍沈約作宋書于天文五行符瑞亦¶備引緯候之
<pb:KR4f0025_WYG_060-19a>
説蕭子顯南齊書志亦然而周續之兼通五經<md:KR4f0025_SBCK_060-12a>¶五緯號
為十經直至隋焚禁之後流傳漸罕乃孔氏(穎達/)賈¶氏
(公彦/)徐氏(彦/)猶援以釋經杜氏(公瞻/)歐陽氏(詢/)虞氏(世/)
(南/)¶徐氏(堅/)編輯類書間亦引證今則樊英傳注所載隋
唐經籍¶志所録太平御覽所采學士大夫能舉其名者
寡矣¶
　策問¶
　　　康熙二十年江南鄉試策問三首
<pb:KR4f0025_WYG_060-19b>
問聖人之學莫備乎經漢世專一經者立博士而兼長
經義¶者莫若鄭康成然多以漢法解經又采讖緯之説
為後儒所¶憎唐孔穎達等撰五經正義儀禮周禮則賈
公彦成之至宋¶邢昺疏其未備而經義始完歐陽修謂
所載既博所擇不精¶異乎正義之名請悉刪讖緯之文
使無駮雜今五經取士一¶本宋儒之傳注可謂醇矣考
之明洪武中科舉程式春秋不<md:KR4f0025_SBCK_060-12b>¶遺三傳書主蔡傳而不
遺注疏禮則專主注疏是漢唐諸儒¶之説仍多兼習今
<pb:KR4f0025_WYG_060-20a>
注疏雖頒學官而士之肄業者鮮矣或如¶歐陽氏之説
刪其駮雜飭經師講習而兼通之不更愈與餘¶若易初
主程朱傳義其後本義單行而習程傳者漸寡春秋¶初
主胡傳及張洽集注其後胡氏傳單行而治張注者無
聞¶亦宜酌其舊俾兩家互為發明可與且宋元之説經
者多矣¶孰同孰異孰繁孰簡孰無悖于傳注孰能發明
傳注所不及¶其槩可得而言與五經大全論者謂惟春
秋最善盖本于汪¶克寛之纂疏其餘諸經所采羣儒之説
<pb:KR4f0025_WYG_060-20b>
果其大備而一無剰¶義與抑尚有待于補緝與我¶
皇上聖學懋勤蚤夜孜孜與儒臣講繹羣經既以四書
尚書¶講義頒示天下文武大臣兹者易義又將刋布其
于詩禮春<md:KR4f0025_SBCK_060-13a>¶秋當次第編纂夫儒生誦習經義其首務也
探其淵源必能¶舉其條目其詳言之毋隠¶
問江南田賦較他省獨多賦額既多逋課不少下江諸
郡積¶欠動盈萬億説者謂害釀于賈似道經界推排之
法或謂明¶太祖憾呉民為張士誠固守籍沒豪族田按
<pb:KR4f0025_WYG_060-21a>
私入之簿以為¶額徴故賦特重其後因巡撫周忱之請
蘇松等府官田準民¶田起科行之二百餘年矣今舊額
未増而民力日敝何與意¶者有司之催科未盡善與往
時嵗額不完疑為巨室豪右抗¶緩不納自奏銷處分一
案所以懲創者至矣江南紳士惟恐¶輸將之後而嵗額
不完如故何與或謂西北大郡賦額不過¶數萬而江南
一邑有多至四十餘萬者宜其日事催徴不足¶夫松江
之華亭不嘗析為婁縣乎既析之後未見徴輸之如<md:KR4f0025_SBCK_060-13b>¶額
<pb:KR4f0025_WYG_060-21b>
則又何也比者旱溢頻仍不得不以荒嵗之逋賦請帶
徴¶于嗣嵗然田壤之收穫止有此數嗣歲未必屢豐則
舊逋未¶完而新課又欠矣將何術而使
國用民力交無絀與至若¶火江以北邳徐鳳泗蒿萊彌
望隸之軍而軍不屯歸之民而¶民不墾招徠開墾之法
又何策而可稍㡬于江以南諸郡與¶多士見聞所習利
弊必洞然于心盍具陳之是籌時者所欲¶亟聞也¶
問黄河之患前代山東河南或時有衝決今則江南獨
<pb:KR4f0025_WYG_060-22a>
被其¶害矣明永樂中陳瑄轉漕東南欲避遮洋之險鑿
清河縣南¶之淮與河㑹而淮黄遂為運道之咽喉
國家漕運仍明之¶舊而頻年河患傾堤潰防嵗費帑金累
數百萬明代河溢于¶淮則病在運河溢于泗則患在陵
今治河者無陵寢之虞惟<md:KR4f0025_SBCK_060-14a>¶運是亟則力所專施宜其事
半功倍矣顧工力之煩嵗月之¶久反有艱于昔者何與
隆萬間潘季馴凡四治河河無不治¶惟守固隄束水藉
水刷沙之法今其説具在惟是河挾沁汴¶泗沂諸水其
<pb:KR4f0025_WYG_060-22b>
勢易强而淮水源獨流長其勢易弱然則藉淮¶刷河之
説誠不足恃欲河之治必循季馴故智而後可與抑¶分
黄導淮别自有策與往時盜決河防者罪止杖與徒而
已¶後以法輕易犯改從充軍今之法較昔愈嚴矣乃衝
潰日告¶且新堤方築而故堤旋決綢繆何法而使新舊
交固與淮揚¶之田半為波臣所汩此江南之大患也淮
流何以遏歸仁髙¶堰何以護雲梯之闗何以通河之害
何以去諸生其悉陳利¶害以為
<pb:KR4f0025_WYG_060-23a>
當宁獻<md:KR4f0025_SBCK_060-14b>¶　
　
　
　
　
　
　
<pb:KR4f0025_WYG_060-23b>
　
　
　
　
　
　
　
　曝書亭集巻六十<md:KR4f0025_SBCK_060-15a>¶<md:KR4f0025_SBCK_061-1a>¶
<pb:KR4f0025_WYG_061-1a>
欽定四庫全書
　曝書亭集巻六十一¶
　　　　　　　　　　翰林院檢討朱&KR0156;尊撰

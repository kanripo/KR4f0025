# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:16
#+PROPERTY: JUAN 74

¶
墓誌銘(一/)¶
　　　王處士墓誌銘¶
&KR0156;陵之州有處士王君客代州年月日以疾卒其友人
管代¶州參將事榆林趙君斂而葬之州城之南演武塲
之右山西¶布政司參議清苑陳君首為詩悼之冨平李
<pb:KR4f0025_WYG_074-1b>
子為立傳而遺¶書乞予文誌其墓嗚呼君之制行可謂
信乎朋友矣君名席¶民字安生少補彞陵州學生遭亂
匿山中胡公際亨保湖南¶聞其才令掌書記城陷胡公
不屈死處士與諸客皆就縛將¶刑諸客仰天哀號涕泗
被面處士慷慨就死監者壯之為言¶於主帥悉減死分
籍卒伍處士乃得隸趙君籍中日負芻以<md:KR4f0025_SBCK_074-1b>¶供軍㸑處士
芻獨少同伍皆詬詈處士愬之趙君趙君與言¶大驚遽
前擁處士上坐解衣衣之遂為趙君賔客㑹趙君移¶官
<pb:KR4f0025_WYG_074-2a>
代州引處士自助邊城閒暇處士乃復事文史間為詩
歌¶自娛荆州自袁宏道倡卑靡淺俚之體鄉曲翕然從
之繼復¶蠱于鍾惺譚元春之説詩品愈下處士既交陳
君遂大變鄉¶人之習一以唐人為師然往往不肯輕以
示人輒自焚其草¶以是存者僅二巻自趙君釋處士于
負芻待之上客世多以¶此為處士幸嗟夫士為知己者
死當胡公被難之日刀鋸斧¶鑕處士固甘心焉使自改
其節以處士之才何難力致通顯¶則非處士之志也彼
<pb:KR4f0025_WYG_074-2b>
夫刀鋸斧鑕不足以動其心而負芻又¶豈足以困處士
哉然處士不遇趙君則憂愁困躓其詩必不¶工間有所
作不過與牛童馬走悲吟躑躅于荒山窮谷之中<md:KR4f0025_SBCK_074-2a>¶己耳
將未為識者所賞又賞者未極海内賢豪之選其言不¶
信于當世則處士之詩終不傳傳矣或不能逺且久然
則諸¶君子所以重處士者雖由處士之才足以動之而
趙君之賢¶尤不可及也已處士生于某年月日卒時年
四十有六娶左¶氏無子一女甫四嵗趙君撫為己女銘
<pb:KR4f0025_WYG_074-3a>
曰¶
乗爾墉幾喪爾首刈爾薪忽釋爾負滹沱之陽雁門阜
吁嗟¶趙君𦵏其友厥銘惟實庶永久¶
　　　張處士墓誌銘¶
永年有隠君子曰張葢字覆輿一字命士以能詩聞工
草書¶寇亂後謝去學官弟子悲吟侘傺遂成狂疾嘗游
齊晉楚豫¶間歸自閉土室中引酒獨酌醉輒痛哭雖妻
子不得見惟同¶里申涵光雞澤殷岳至則延入土室談
<pb:KR4f0025_WYG_074-3b>
甚洽其為詩哀憤過<md:KR4f0025_SBCK_074-2b>¶情恒自毁其稾或作狂草累百過
至不可辨識乃已久之狂¶益甚竟死涵光輯其遺稾僅
得百篇刻之又襄其窀穸以年¶月日𦵏君于某原嗚呼
君詩人也工之數十年矣其五言詩¶尤髙簡方詣古人
而今之可傳示于世者止此悲哉斯人也¶銘曰¶
或游或處或泣或歌家室之不恤而恤其他彼狂者實
邪是¶維子之室邪¶
　　　文林郎知桃源縣事張君墓誌銘
<pb:KR4f0025_WYG_074-4a>
仁和張生某與予相遇濟南將歸葬其親請曰吾先人
之卒¶七年矣饘粥之産猶足以營窀穸其過時不𦵏者
懼銘之非¶人未足昭於後也願得吾子之文納諸墓庶
後之人得以考¶信焉予辭不獲已乃按狀誌之曰君諱
某字某其先世曰淑<md:KR4f0025_SBCK_074-3a>¶義者仕宋為右正言從髙宗南渡
遂家臨安其後代有顯人¶曾祖某不仕祖某官南京禮
部主事父某階奉直大夫知蘭¶州事母曰崔宜人崇禎
十五年纂修玉牒君以貢士廷試駙¶馬都尉掌宗人府
<pb:KR4f0025_WYG_074-4b>
令萬煒以人才薦詔録為武英殿中書舍¶人李自成陷
京師賊帥聞其善篆俾更書印篆君辭不能强¶之官不
受拘繫七日脱歸後五年乃就試吏部除知桃源縣¶事
縣濵黄河民困于夫役驛傳官馬多責民芻牧君至盡
革¶其弊士有貧者賙之金粟與揖讓甚恭然彊直自遂
往往忤¶上官意竟以計吏罷職久之客游河南以疾卒
于偃師年五¶十有七娶某氏子三人生為之長次某次
某女一適蔡某方¶君之罷官也攜其子女僑居江都生
<pb:KR4f0025_WYG_074-5a>
自河南扶喪歸殯君于¶山陽人或勸生𦵏君江都之鄉
生不可卒營兆祖墓之側以<md:KR4f0025_SBCK_074-3b>¶某年月日封其藏可謂知
禮也已銘曰¶
謂年宜永不躋胡耉降於乙巳而終於辛丑謂禄宜豐
解其¶章綬棄彼故鄉載之廣栁嗚呼斯人我用是傷丸
丸者松卜¶此陰岡肆乃祖乃父封穴在旁我銘維實逝
者不亡¶
　　　殷先生墓誌銘
<pb:KR4f0025_WYG_074-5b>
先生諱岳字伯巖一字宗山姓殷氏先世自山西遷雞
澤曾¶祖某祖某不仕父太白舉人仕至陕西按察副使
母曰田安¶人先生少&KR0008;弛然篤于孝友與其弟淵並負
才名崇禎三年¶舉鄉試後數年省其親入蜀值副使公
由遵義知府遷今官¶時流賊寇漢中闗南大震分其黨
伺副使江上副使將之官¶先生言曰今逆寇充斥若順
流下必墮賊計乃請移檄興安¶命吏卒迎于江潛以數
騎由万山中出夜抵興安賊大驚以<md:KR4f0025_SBCK_074-4a>¶為神㑹閣臣楊嗣
<pb:KR4f0025_WYG_074-6a>
昌以督師至惡副使抗直誣以違令致賊¶突圍當坐法
淵詣闕訟寃不得白而副使以病卒先生再疏¶為父乞
遺骸歸自漢中及家京師已陷先生遁居西山與淵¶討
賊事泄淵被執不屈死永年申涵光者素與先生為友
留¶城中聞賊索先生急募死士夜馳與賊戰脱先生于
難遂渡¶江同游吳越逾年乃還吏部按籍除先生知睢
寧縣事布袍¶皁帽騎驢至官舍時兵革甫定先生為政
持大體與民休息¶治聲甚著涵光遺書勸之歸先生慨
<pb:KR4f0025_WYG_074-6b>
然曰我豈以一官易我¶友哉遂力請上官投劾歸騎驢
出縣門學官某者送之于郊¶先生亟以朝㕘衣盡與之
仍布袍皁帽還里所居鄉曰小砦¶草屋三楹與涵光晨
夕唱和相樂也先生為詩自魏晉下屏¶不觀尤不喜律
詩謂徒費對儷無益性情故平生所作惟五<md:KR4f0025_SBCK_074-4b>¶言古風一
體莽莽然肖其為人遇佳山水輒留連不去游河¶南愛
大騩風土思攜家往强涵光為鄰涵光不果乃己鉅鹿¶
楊思聖以病留軹闗語先生曰疾革矣得傅青主藥我
<pb:KR4f0025_WYG_074-7a>
庶其¶瘳乎青主者先生之友太原傅山也時六月霖雨
疾馳水石¶中五晝夜挾之並至葢其重交游趨人之急
多類此先生外¶和而内介遇田夫野老陶然雜處至見
俗士面斥之未嘗假¶以色笑讀書必窮義理其拒異端
邪説尤力知睢寧日有僧¶用鐡釘木室坐其内募金錢
男女往膜拜先生怒欲焚之僧¶叩頭乞哀卒與之杖里
居有祠曰三教堂塑釋迦佛像于中¶而孔子末坐先生
過之恚甚鬻所有田改塑孔子於中俾釋¶迦隅坐傴僂
<pb:KR4f0025_WYG_074-7b>
若奉教狀既成為義學以教鄉之子弟先生産¶雖破欣
然意自得也予客太原與先生定交每索予為弟淵<md:KR4f0025_SBCK_074-5a>¶作
傳予未果今年春先生游福建次桃源猶寄予書比予
至¶京師而先生凶問至以六月日病死福州距生萬厯
年月日¶亨年六十有八娶康氏無子一女嫁松江府通
判曲周張某¶既歸喪涵光立其族孫某主祭祀卜日𦵏
之副使之兆且具¶狀來告嗚呼予未為淵立傳於先生
之𦵏是不可以無銘銘¶曰
<pb:KR4f0025_WYG_074-8a>
𦵏之者其友銘之者其友無子奚傷有族孫以為後¶
　　　諸處士墓誌銘¶
處士錢塘諸君既卒及𦵏鄉之人共謀所以易其名者
曰士¶之有私諡也古也君潛徳未顯宜有諡以昭來世
則曰君年¶二十遭父喪三十六而妻死竟不復娶事母
三十七年未嘗¶晨昬去左右母語人曰是兒五十餘髮
頒白矣乃戀我如五<md:KR4f0025_SBCK_074-5b>¶六嵗者諡法能養能恭曰孝君有
焉衆皆曰可則又曰君之¶棄諸生也年未四十日以文
<pb:KR4f0025_WYG_074-8b>
酒自娛閉户不出者二十載先¶是崇禎間嵗大祲民饑
死相藉君家無盎斗儲為粥覺苑寺¶以食餓夫瘞族人
死者一十六匶又上救荒三策開米禁行¶改折設義倉
監察御史從之全活甚衆其後兵相持江上白¶骨滿道
人不敢收君出私錢悉掩之六和墖下南贑巡撫某¶移
官浙江與君有舊君卒不往見諡法好㢘自克曰節君
有¶焉衆皆曰可遂諡君孝節先生於是君之子九鼎以
狀來請¶誌朱彞尊曰是足以誌君墓矣君諱𤣥振字以
<pb:KR4f0025_WYG_074-9a>
黙一字麐倩¶生而有文在手曰丰故又自號丰山曾祖
某祖某考某俱有¶文行母張孺人配程氏生子男二人
九鼎匡鼎皆知名女一¶人嫁王某孫男三人辛發壬發酉
發女五人君生某年月日<md:KR4f0025_SBCK_074-6a>¶其卒也以某年月日年五十
七孺人程氏後君十月生先君¶二十一年卒年三十六
年月日合𦵏于靈隠山之陽實先世¶之兆銘曰¶
是惟諸氏之阡永吉无咎鼎也藏孝節先生之匶妣附
其右¶於戲
<pb:KR4f0025_WYG_074-9b>
　　　歸安縣儒學教諭馮君墓誌銘¶
年月日歸安縣儒學教諭馮君以疾卒于官舍年七十
有四¶其子金濚舉柩歸貧不克𦵏後若干年𦵏于某原
馮氏世為¶嘉興人君之曾祖某祖某父某皆不仕君少
好讀書有孝行¶父病醫言割股可療君遂如其言母疾
亟亦如之補秀水縣¶學生工時文兼善韻語與松江王
廷宰慈溪劉繩之同里項¶真同學真推缾山大宅舍君
序其排輯無事編雕刻行之顧<md:KR4f0025_SBCK_074-6b>¶省試輒不利年六十五
<pb:KR4f0025_WYG_074-10a>
以嵗貢試京師又二年銓授紹興府¶儒學訓導厯七年
遷于歸安未朞而卒君平居好為善言以¶勸鄉里徙宅
者八之官者再所至鄉之縉紳耆老門生弟子¶聞其言
輒目為善人無異詞嘗村居過鄰人飲鄰有怨家為¶盜
率其黨來報仇盜先至闚鄰人户見君方持酒數以善
言¶勸其鄰出戒其黨勿入君歸及舍盜殺鄰人妻女火
其廬而¶去嗚呼自世日降躬行之君子吾不得而見之
矣苟出其善¶言以導人為善抑其次也夫盜至不仁猶
<pb:KR4f0025_WYG_074-10b>
感君言之善相戒¶勿入況夫吳越之士聞其言有不遷
於善者哉則君之所施¶逺矣君諱鎮鼎字子晉初名亮
嫌與古同名乃更焉娶俞氏¶早卒再娶胡氏賢而無子
君有子一人金濚也女五人其一¶歸于我銘曰<md:KR4f0025_SBCK_074-7a>¶言之善行乃踐遇則蹇施諸逺誰為銘其女夫&KR0156;尊名
姓者¶朱¶
　　　朱開仲墓誌銘¶
君姓朱氏諱扉浙江嘉興縣人曾祖某祖某考某俱不
<pb:KR4f0025_WYG_074-11a>
仕君¶少有文自以多病不娶好覽方書知醫旁通釋氏
㫖屏去肉¶食遇讌㑹强之乃至進杯酒而已方予避兵
練浦君居南村¶予村北每相值覽予詩欣然肯和予病
為治藥裹留終日不¶去憂見於色屋三楹井竈之外薪
數束粟一盎篝燈布被無¶餘物晨起淘米躬執㸑恒留
予共飯去則鍵戸凝坐以為常¶予既徙宅梅花溪漸與
君逺既而游四方歸輒出及訪君則¶已死年若干嵗㑹
其鄰欲瘞君乃銘以納其壙嗚呼君雖學¶於佛視飲食
<pb:KR4f0025_WYG_074-11b>
男女無足動其心然與之言及父母存亡輒欷<md:KR4f0025_SBCK_074-7b>¶歔不止
見人有疾若已疾葢篤于行而有所不為者也銘曰¶有
男子曰韓畕生北平旅江鄉訪吾長水登吾堂援琴操
縵¶彈清商終身不娶難意量扉也方之殆晜友絶嗜欲
宜老夀¶胡二人止盧首我銘扉藏表畕名開仲扉字畕
石畊¶
　　　徐先生墓誌銘¶
崇禎三年秋漳浦黄公道周來典浙江鄉試榜既放以
<pb:KR4f0025_WYG_074-12a>
力學¶朂門弟子久之公以言事獲罪出至杭州愛大滌
山治精舍¶著書門弟子皆從講學甲申以後忠節則慈
溪劉振之而强¶錢塘姚竒𦙍有僕經術則海寧朱朝瑛
美之仁和孟應春長¶民餘姚何瑞圖羲兆書法則嘉興
汪挺無上而徐先生柏齡¶節之以詩畫頡頏其間黄公
贈以五言曰節之貽我詩十章¶大清脱其賞譽若是先
生五試禮部不利署永嘉縣儒學教<md:KR4f0025_SBCK_074-8a>¶諭嵗乙酉兵部尚
書張公國維督師于浙黄公乞其師誅馬¶士英阮大鋮
<pb:KR4f0025_WYG_074-12b>
以謝天下計不就先生遇之金華相對泣下㑹¶南京破
黄公旋死于難先生自甌間道入閩一官轉徙出入¶江
海中尋匿羅陽之天闕山亂定始歸里或勸先生仍與
計¶吏偕先生笑不應也先生於學務博經史之外旁及
三乗九¶籥以及方書命訣穴法靡不研究黄公戒之曰
神仙我道之¶僕隸釋典大學之灰塵先生乃反約焉迨
身罹禍難衝波潮¶蹈鋒刃幸而獲免乃復參禪家宗㫖
深自晦迹葢憂患之餘¶有託然矣徐氏之先太宰諱徳
<pb:KR4f0025_WYG_074-13a>
夫從宋髙宗南渡傳至志善¶眀洪武中舉賢良方正其
裔孫曰廷瑞者先生曾祖考也曰¶修職郎恭城丞霑者
祖考也曰嵗貢生𢎞源者考也曰處¶士𢎞澤者本身考
也配潘氏先生卒時年七十有三子三人<md:KR4f0025_SBCK_074-8b>¶燦心某某孫
男六人女二人自處士以詩畫名萬歴中與李¶少卿日
華陳徴士繼儒聲相埒傳有竹浪齋集先生繼之至¶燦
心三世皆善詩畫論者以為難先生之𦵏也燦心來乞
銘¶嗚呼士君子生革命之時守硜硜之義流離困阨其
<pb:KR4f0025_WYG_074-13b>
官閥行¶事不多表見則惟鄉黨後死者知之然語焉而
終不詳也宋¶文信公死柴市當時守義不為元屈者皆
其弟子賔客作史¶者諱不書儒生懐古逺輯舊聞為遺
民錄猶憾其湮沒不傳¶者多也黄公殉國與信公無異
而先生實出其門秉師之訓¶終始不渝其節安知後之
論世者不於國史之外録及遺民¶則先生其一矣是不
可以無銘銘曰¶
仕有版官無廨守師傳遯靡悔
<pb:KR4f0025_WYG_074-14a>
　　　孝子長洲劉君墓誌銘<md:KR4f0025_SBCK_074-9a>¶君諱龍光字蓼蕭逺祖曰徳基自汴從宋髙宗南渡官
黄州¶統領居建康其後曰順之仕元為平江路𣙜茶提
舉遂家焉¶曰政中明建文元年鄉試第一方公孝孺之
所拔也金川門¶之變痛哭不食死追諡靖節先生嗣子
曰鉉歴官詹事府少¶詹事卒諡文恭其曰璥者君之曾
祖也祖曰衟父曰廷諤以¶宜黄縣丞遷益王府長史遭
亂挈家人避兵白石嶺下依其¶友姚肅甫以居尋卒君
<pb:KR4f0025_WYG_074-14b>
初以省試還里兵後不知父母存歿¶日夕涕泣家故貧
徒步至建昌訪益府故舊無存者禱于張¶令公祠夜宿
廡下夢神告曰寄居石漈覺而詢之土人蔑有¶知其處
者君持零丁帖彷徨道左有一尼謂曰是在閩粤之¶交
官路方構兵道梗塞由僻徑以往七日可達君如其言
越¶藤峽通仙嶺一綫天皆崇山䆳谷潛狙虓虎所出入
末度白石<md:KR4f0025_SBCK_074-9b>¶嶺路尤險惡嶺萬仞蟻旋而上下臨絶壑又
萬仞得微徑棘¶荆蔽之血漬足踝力盡乃登俯視山下
<pb:KR4f0025_WYG_074-15a>
有村村中板屋三楹¶流泉決決鳴石上君心動以為石
漈也叩其户則母管孺人¶出焉喜劇而哭問父所在則
亡踰年矣又大哭問殯何地則¶在板屋中又哭村民聞
哭皆来觀曰吾鄉宋時有孝子王龍¶山者於此見其母
故堡以見母名今子復見母此地是亦孝¶子矣於是君
謀歸喪肅甫首以白金為助村甿咸樂用力藤¶束其棺
以百夫舁之踰嶺而下遂浮江以達於里監察御史¶李
森先巡按江南欲聞之于
<pb:KR4f0025_WYG_074-15b>
朝君曰常事耳不可乃止君¶歸十年母卒喪𦵏盡禮平
居好讀書研精小學旁通醫術以¶及風角地辰截壬遁
甲之説靡不考索康熙十一年元日筮¶得大過之蹇歎
曰過涉滅頂吾其不免乎是年十一月果卒<md:KR4f0025_SBCK_074-10a>¶年六十有
四娶沈氏繼娶呉氏子男二人椿齡石齡女一人¶壻愈同
珩孫男女各一人石齡與予善君之葬也來請銘銘¶曰¶
孝之至通神明身雖隠名則光吾友其子銘其蔵卜茲
幽宅¶斯永臧
<pb:KR4f0025_WYG_074-16a>
　　　文學沈君墓誌銘¶
君姓沈氏諱進字山子初名馭補學官弟子更焉先世
有仕¶元官提舉諱福一者自湖州徙嘉興居城南放鶴
湖其子晶¶一避楊完者兵始遷梅㑹里曾祖考术祖考
文煇考福基世¶有隠徳君年十七工時文要非所好既
交予日以詩篇酬和¶鄉人目曰朱沈錢塘陸圻過予書
屋遇君將揖問何人予稱¶字以對圻大聲曰得非梅花
高館落春草斷垣生之沈山子<md:KR4f0025_SBCK_074-10b>¶乎曰是也遂留飲盡歡
<pb:KR4f0025_WYG_074-16b>
而散未幾予南度庾嶺君乃結同里¶周篔賦古今詩合
成一帙鄉人復以周沈目之篔好周人急¶獨君一介弗
取惟招之飲不拒然坐有惡客聞惡言憤不能¶平張目
變色使酒面詆諆勿顧也平居不憂貧見篔貧則憂¶之
語人曰谷風之詩忘我大徳思我小怨夫人受恩于人
本¶無可怨思之思之而怨生焉祗見其小而已或曰君
葢有感¶于中言之君為文先民是則故每試不利同學
故人有以舉¶子業致位通顯者雖遺君書置勿報一旦
<pb:KR4f0025_WYG_074-17a>
訪予京師數過予¶旅話俄而騎驢一頭蹩&KR0887;返歸
自號知¶退叟所居藍村力圃屋三楹主人毁其一
力不能補因目曰¶半巢居教子翼讀書手自抄録
陶然自樂也所著有文言㑹¶粹行國録東園詩藍
村稾半巢居稾退叟行吟力圃蕭閒詞<md:KR4f0025_SBCK_074-11a>¶袁溪文稾共三
十餘巻君晩適館于桐鄉汪氏並坐飲當杯¶入手無疾
一笑而逝年六十有四先娶朱氏再娶章氏繼又¶娶鄭
氏海鹽人有儉徳事必先為之備君沒後持門戸一十
<pb:KR4f0025_WYG_074-17b>
五年畢君未竟之志𦵏其舅姑課子娶婦嫁女皆以禮
卒年¶六十有六子男一人翼也居喪盡哀甘露降于堊
廬藤蔓者¶三人稱其孝女四人一嫁陳丹雘一嫁李某
一嫁繆啓武一¶嫁朱丕戭予從孫也孫男三人女一人
年月日翼奉二人匶¶𦵏生字圩之盛家橋銘曰¶
魯經取人必也狂狷有所不為斯擇之善思我故人庶
幾可¶入作者之林獨行之傳者乎¶
　　　處士文君墓誌銘
<pb:KR4f0025_WYG_074-18a>
康熙四十有三年夏四月處士長洲文君㸃以疾卒于
郊西<md:KR4f0025_SBCK_074-11b>¶之竺塢其子赤病不能擗踊涕洟被面醫言心已
傷不可療¶踰月亦卒所居丙舍三楹遺孫永泰張帷堂
于中左虚其右¶坐賔客四方來弔者咸稱其善居喪克
盡禮云文氏之先自¶廬陵徙衡州載徙徐州復自徐徙
杭居吳自社學教讀惠始¶惠子淶水儒學教諭洪洪子
中順大夫知温州府事林林仲¶子翰林院待詔徴明徴
明子國子監博士贈文林郎彭海内¶所稱三橋先生是
<pb:KR4f0025_WYG_074-18b>
已是為君髙祖曾祖元發朝列大夫同知¶衞輝府事祖
震孟累官嘉議大夫禮部左侍郎兼東閣大學¶士贈尚
書諡文肅考秉承廕官生經亂隠居不仕妣申孺人¶廣
西布政司右參政用嘉之女君幼能詩從長者泛石湖
有¶長橋連月湧逺水隔山分之句坐客交歎賞年十二
寇陷京¶師君泣曰國破矣奚以家為既而仲父乗授命
産果破乃依<md:KR4f0025_SBCK_074-12a>¶墓田以居盡屏時文肆力詩古文辭兼縱
筆為山水人物善¶鑒者以為不失髙曾規矩也執親喪
<pb:KR4f0025_WYG_074-19a>
三年止酒徹肉晝夜居¶于外服除祀事惟謹朔望肅衣
冠拜宗祠遇忌日雖風雨必¶返祭兄然為逋賦所累君
轉貸親懿輸之官兄子作客還不¶以言也年四十涉江
淮溯河洛薄游京師京師貴人或告君¶曰子之先世多
以薦授官子曷仕乎當以國子博士薦君君¶謝曰士各
有志行將老矣公何忍强㸃以所不能乎遂引去¶君素
無恒産暇嘗舍蓮涇慧慶僧寺賣書畫自給有富人子¶
具兼金求畫期以三日走取君恚曰僕非畫工何得以
<pb:KR4f0025_WYG_074-19b>
此促¶迫我擲金于地其人再請不顧至常熟畫家請觀
笥中畫君¶曰若以賣畫者目我邪何觀為倒巾箱示之
無尺幅也巡撫¶湯公斌屏車騎入寺問為政之要君曰
愛民先務在去其害<md:KR4f0025_SBCK_074-12b>¶如虎邱采茶府縣吏絡繹徴辦積
弊有年公能除之即善政¶矣湯公乃伐其樹公嘗語君
曰聞先生止存田三畝何以為¶饘粥計君對曰貧者士
之幸也菜羹蔬食足以安人性情堅¶人操行少或有餘
將移所守負先世家誡矣公稱善一亭户¶擁厚貲以千
<pb:KR4f0025_WYG_074-20a>
金為君夀請通姓名于湯公君曰湯公以道義¶交我我
豈可以利干公縱我有請公不應也若無故以貨餽¶人
傷惠我無故受貨傷㢘二者交失毋敗吾名亭戸慙而
退¶君内和而外嚴口不道人過其為善孜孜若不及鄉
賢楊禮¶部循吉墓在洞涇橋南久為芻牧場君與其友
伐石為表植¶以松楸寒食則攜酒榼以祭又請建三講
官祠于虎邱之右¶以祀厥祖其二人則陳文莊仁錫姚
文毅希孟也君為學熟¶習典故與人談娓娓不倦獨不
<pb:KR4f0025_WYG_074-20b>
喜世儒講學謂書生上不能<md:KR4f0025_SBCK_074-13a>¶致君堯舜下不能施徳于
民載道無文退而講説性命所行¶所為事虚文而寡實
行借以文飾其自私自利之心亦何取¶焉君子謂切中
俗儒欺世盜名之病晩修文氏族譜本温州¶守之訓謂
人立身自有本末出處自有據依何必附丞相信¶公以
為重故自蘇州分派始一世二世至十一世族譜甫成
而¶明年君逝矣悲夫君字與也晩自號雲南山樵所著
文集四¶卷詩集十巻娶邱氏先君八年卒子二堅早夭
<pb:KR4f0025_WYG_074-21a>
赤字周舄有¶石室山人集五巻讀史記疑二十巻孫二
永泰永豐君之將¶卒也遺命永泰屬予銘其藏當天啓
二年先文恪充㑹試緫¶裁文肅公試禮部名在弟子之
列兩家締世好君與予交尤¶篤分不敢辭君嘗好予五
言詩按潘昂霄金石例王行墓銘¶舉例銘辭無作五言
者然洪适隸釋所載自漢世已有之爰<md:KR4f0025_SBCK_074-13b>¶作銘曰¶
崇禎十七載宰輔五十人文公宣麻日朝士氣一伸五
旬拂¶衣去人亡國胥淪有如陶公侃宜有泉明孫㸃也
<pb:KR4f0025_WYG_074-21b>
式祖訓不¶以富易貧瀟灑㺯翰墨澹泊棲松筠雖曾客
京洛素衣屏緇¶塵伊人洵難得可宗亦可因誰搜遺民
傳庶其考吾文¶
　
　
　
　
　曝書亭集巻七十四

<pb:KR4f0025_WYG_075-1a>
欽定四庫全書
　曝書亭集卷<md:KR4f0025_SBCK_075-1a>¶七十五¶
　　　　　　　　　　　翰林院檢討朱&KR0156;尊撰

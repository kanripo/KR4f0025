# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:13
#+PROPERTY: JUAN 58


五十八¶
　　　　　　　　　　翰林院檢討朱彞尊撰¶
　考¶
　　　太極圖授受考¶
自漢以來諸儒言易莫有及太極圖者惟道家者流有
上方¶大洞真元妙經著太極三五之說唐開元中明皇
為製序而¶東蜀衛琪注玊清無極洞仙經衍有無極太
<pb:KR4f0025_WYG_058-1b>
極諸圖按陳子¶昂感遇詩云太極生天地三元更廢興
至精諒斯在三五誰¶能徵三元本律厯志隂陽至精之
數三五本魏伯陽參同契¶要之太極圖説唐之君臣已
先知之矣陳摶居華山曽以無¶極圖刋諸石為圜者四
位五行其中自下而上初一曰𤣥牝¶之門次二曰煉精
化氣煉氣化神次三五行定位曰五氣朝<md:KR4f0025_SBCK_058-1b>¶元次四隂陽
配合曰取坎填離最上曰煉神還虚復歸無極¶故謂之
無極圖乃方士修煉之術爾相傳摶受之吕嵒嵒受¶之
<pb:KR4f0025_WYG_058-2a>
鍾離權權得其說于伯陽伯陽聞其㫖于河上公在道
家¶未嘗詡為千聖不傳之祕也元公取而轉易之亦為
圜者四¶位五行其中自上而下最上曰無極而太極次
二隂陽配合¶曰陽動隂静次三五行定位曰五行各一
其性次四曰乾道¶成男坤道成女最下曰化生萬物更
名之太極圖仍不没無¶極之㫖由是諸儒推演其説南
軒張氏謂元公自得之妙盖¶以手授二程先生者自孟
氏以來未之有也晦菴朱子謂先¶生之學其妙具于太
<pb:KR4f0025_WYG_058-2b>
極一圖山陽度正作元公年表書慶厯¶六年知䖍州興
國縣程公珦假倅南安因與先生為友令二¶子師之時
明道年十五伊川年十四爾其後先生作太極圖<md:KR4f0025_SBCK_058-2a>¶獨手
授之他莫得而聞焉攷是年元公以轉運使王逵薦移¶
知郴縣自是而後二程子未聞與元公覿面然則從何
地手¶授乎伊川撰明道行状云先生為學自十五六時
聞汝南周¶茂叔論道遂厭科舉之業慨然有求道之志
未知其要泛濫¶于諸家出入于老釋者幾十年反求諸
<pb:KR4f0025_WYG_058-3a>
六經而後得之繹其¶文若似乎未受業于元公者不然
何以求道未知其要復出¶入于老釋也邪潘興嗣志元
公墓亦不及二程子從游事明¶道之卒其弟子朋友若
范淳夫朱公掞邢和叔游定夫叙其¶行事皆不言其以
元公為師惟劉斯立為從周茂叔問學斯¶猶孔子問禮
于老子問樂于萇𢎞問官于郯子云然盖與受¶業有間
矣吕與叔東見錄則有昔受學于周茂叔之語然弟¶子
稱師無直呼其字者而遺書凡司馬君實張子厚邵堯
<pb:KR4f0025_WYG_058-3b>
夫<md:KR4f0025_SBCK_058-2b>¶皆目之曰先生惟元公直呼其字至以窮禪客目元
公尤非¶弟子義所當出且元公初名惇實後避英宗藩
邸嫌名改惇¶頤夫既以學傳伊川矣不應下同其名而
伊川亦不引避昔¶朱子表程正思墓稱其名下字同周
程亟請其父而更焉孰¶謂二程子而智反出正思下哉
此皆事之可疑者也¶
　　　浙江分地考¶
浙江布政使司初設所轄九府而已嘉興湖州統于直
<pb:KR4f0025_WYG_058-4a>
隸故¶實錄洪武九年十二月書直隸湖州嘉興諸府水
災遣户部¶主事趙乾等賑給十一年五月勅工部定嵗
造軍器之數其¶書嘉興湖州亦冠以直隸字至十四年
四月復置巡檢司嘉¶興府一嘉興縣之杉青牐湖州府
三烏程縣之後潘徳清縣¶之下塘新市仍以直隸文冠
之宋濂京畿鄉闈紀錄序云洪<md:KR4f0025_SBCK_058-3a>¶武辛亥秋八月洊當鄉
貢之期凡畿内三州十七府之士皆¶懽忻相告裹粻而
奔走儀曹具以狀聞所云十七府者直隸¶之十四其一
<pb:KR4f0025_WYG_058-4b>
廣徳四年以後始降為州合嘉興湖州而共¶計之也天
台徐一䕫送趙鄉貢序云元置行省于浙領郡三¶十二
杭隸焉今領郡九杭亦隸焉崇徳貝瓊縠江漁者詩序¶
云洪武五年秋校文浙江太末徐復禮迫有司命起與
九府¶之士俱遂與四十人之選鄞人鄭真跋同年錄云
洪武壬子秋¶浙省承詔㫖合九郡之士試之得四十名
上諸京師又送何¶本道還金華序云洪武五年詔命三
年疊試于是浙江所屬¶九郡以其名上之行省而金華
<pb:KR4f0025_WYG_058-5a>
何本道與焉其云九郡者嘉¶興湖州不在其内逮洪武
十四年十一月始以二府改隸浙¶江攷清類天文分野
之書于洪武十七年進呈二府沿革祗<md:KR4f0025_SBCK_058-3b>¶書今屬浙江布
政司語焉勿詳後之人㒺聞知由是栁琰鄒¶衡趙瀛劉
應鈳志嘉興勞鉞栗祁張鐸志湖州俱不言分地¶本末
惟仁和夏時正撰杭州府志獨云元至正二十六年十¶
一月皇朝平浙置浙江等處行中書省領府九洪武九
年改¶為浙江等處承宣布政使司十五年割直隸嘉湖
<pb:KR4f0025_WYG_058-5b>
二府隸浙¶江領府十一又云洪武三年詔開科舉浙江
行省即杭州府¶學之西為貢院合試九府之士書之特
詳嘉靖中武進薛應¶旂修通志自言郡縣志可采錄者
十無一二顧夏氏之志具¶在何漫無考稽夫畫野分疆
地志之大綱乃置而弗書後之¶紀方輿者率本通志則
紕繆多矣作浙江分地考¶
　　　吕冢考¶
半邏之南有吕冢相傳謂呉孱陵侯䝉冢也考呉志䝉
<pb:KR4f0025_WYG_058-6a>
卒于<md:KR4f0025_SBCK_058-4a>¶公安史不言其𦵏處而盛𢎞之荆州記云長沙蒲
圻縣有吕¶䝉冢冢中髑髏極大蒙形既長偉疑即蒙髑
髏則冢之在楚¶可信矣按漢末黃巾之亂呉有許昇妻
呂榮不辱于賊為所¶殺糜府君斂錢𦵏之嘉興南土人
号義婦堰然則吕冢殆吕¶榮之冢其音聲相近遂譌榮
為蒙爾地名之傳于今往往非¶昔即以嘉興論如由拳
之譌為油潭西埏之譌為西縣蹲賔¶之譌為蒸餅射襄
之譌為夀香新塍之譌為新城徐彎廟之¶譌為徐偃王
<pb:KR4f0025_WYG_058-6b>
廟盖不可勝數矣書以俟記地志者正之¶
　辨¶
　　　尚書古文辨¶
尚書古文出孔子壁中安國孔子後悉得其書考伏生
所傳¶二十九篇得多十六篇以授都尉朝倪寛于時司
馬遷亦從<md:KR4f0025_SBCK_058-4b>¶安國問故班固謂遷書載堯典禹貢洪範微
子金縢諸篇多¶古文說攷諸史記于五帝本紀載堯典
舜典文于夏本紀載¶禹貢皋陶謨益稷甘誓文于殷本
<pb:KR4f0025_WYG_058-7a>
紀載湯誓髙宗肜日西伯¶戡黎文于周本紀載牧誓甫
刑文于魯周公世家載金縢無¶逸費誓文于燕召公世
家載君奭文于宋微子世家載微子¶洪範文凡此皆從
安國問故而傳之者乃孔壁之真古文也¶然其所載不
出二十九篇外惟湯誥載其文百三十字太誓¶載其文
九十七字良由十六篇未奉詔㫖立博士設弟子安¶國
不敢私授諸人故自膠州庸生而下至于桑欽所習者
仍¶二十九篇而已東漢之初扶風杜林得漆書于西州
<pb:KR4f0025_WYG_058-7b>
以授徐¶巡衛宏于是賈逵作訓馬融作傳鄭康成注解
餘若尹敏孫¶期丁鴻劉祐張楷孔喬周磐類從漆書之
學初不本于安國<md:KR4f0025_SBCK_058-5a>¶而孔穎達正義謬稱孔所傳者賈逵
馬融等皆是又言鄭意¶師祖孔學而賤夏侯歐陽等由
穎達不察見古文字即以為¶安國所傳亦觕疎甚矣漆
書古文雖不詳其篇數而馬鄭所¶注實依是書陸氏釋
文采馬氏注甚多然惟今文暨小序有¶注亦無一語及
増多篇文是賈馬鄭諸家未覩孔氏古文者¶也後漢書
<pb:KR4f0025_WYG_058-8a>
孔僖傳自安國以下世傳古文尚書連叢子亦載¶孔大
夫與僖子季彥問荅大夫曰今朝廷以下四海以内皆¶
為章句内學而君獨治古義盍固己乎季彥荅曰先聖
遺訓¶壁出古文臨淮傳義可謂妙矣而不在科䇿之例
世人固莫¶識其竒賴吾家世世獨修之若是則壁中之
書僖家具存矣¶獨怪肅宗幸魯遇孔氏子孫備具恩禮
僖家既有臨淮傳義¶其時上無挾書之律下無偶語之
之禁何不于講論之頃一進<md:KR4f0025_SBCK_058-5b>¶之至尊上之東觀乃祕不
<pb:KR4f0025_WYG_058-8b>
以示人乎竊意僖家古義亦無異¶博士所傳之篇目是
僖亦未覩孔氏増多之古文也趙岐注¶孟子髙誘注吕
覽杜預注左傳遇孔氏増多篇内文皆曰逸¶書惟許慎
説文序謂易稱孟氏書孔氏詩毛氏夫以賈馬鄭¶諸儒
均未之見許氏何由獨得之其撰五經異義于舜典禋¶
于六宗一云六宗者上不謂天下不謂地旁不謂四方
居中¶恍惚助隂陽變化此歐陽生大小夏侯氏説也一
云古尚書¶説六宗者謂天宗三地宗三天宗日月北辰
<pb:KR4f0025_WYG_058-9a>
也地宗岱山河¶海也日月為隂陽宗北辰為星宗岱山
為山宗湖海為水宗¶所謂古尚書說者賈逵之說本之
漆書者也使許氏稱孔氏¶書則四時寒暑日月星水旱
之氣亦必舉之矣乃僅述歐陽¶夏侯賈氏之說則慎實
未見孔氏古文者也譙周五經然否<md:KR4f0025_SBCK_058-6a>¶論援古文書説以
證成王冠期攷今孔傳無之則周亦未見¶孔氏古文者
也正義謂王肅注書始似竊見孔傳故注亂其¶紀綱為
夏太康時然攷陸氏釋文所引王注不一並無及于¶増
<pb:KR4f0025_WYG_058-9b>
多篇内隻字則肅亦未見孔氏古文者也正義又云古
文¶尚書鄭沖所授沖在髙貴鄉公時業拜司空髙貴鄉
公講尚¶書沖執經親授與鄭小同俱被賜使得孔氏増
多之書何難¶上進其後官至太傅禄比郡公几杖安車
備極榮遇其與孔¶邕曹羲荀顗何晏共集論語訓注奏
之于朝何獨孔書止以¶授蘓愉祕而不進又論語解雖
列何晏之名沖實主之若孔¶書既得則或謂孔子章引
書即應證以君陳之句不當復用¶包咸之訓謂孝乎惟
<pb:KR4f0025_WYG_058-10a>
孝美大孝之辭矣竊疑沖亦未見孔氏¶古文者也正義
又引晉書皇甫諡從姑子外弟梁栁得古文<md:KR4f0025_SBCK_058-6b>¶尚書故作
帝王世紀往往載孔傳五十八篇之書夫士安既¶得五
十八篇之書篤信之宜于世紀均用其說乃孔傳謂堯¶
年十六即位七十載求禪試舜三載自正月上日至堯
殂二¶十八載堯死夀一百一十七嵗而世紀則云堯年
百一十八¶嵗孔傳謂舜三十始見試用歴試二年攝位
二十八年即位¶五十年升道南方巡守死于蒼梧之野
<pb:KR4f0025_WYG_058-10b>
而𦵏焉夀百一十二¶嵗而世紀則云舜年八十一即真
八十三而薦禹九十五而¶使禹攝政攝五年有苗氏叛
南征卒于鳴條年百嵗孔傳釋¶文命謂外布文徳教命
而世紀則云足文履己故名文命字¶髙宻孔傳釋伯禹
謂禹代鯀為崇伯而世紀則云堯封為夏¶伯故謂之伯
禹孔傳釋吕刑云吕侯為天子司寇而世紀則¶云吕侯
為相所述多不相符竊疑諡亦未見孔氏古文者也<md:KR4f0025_SBCK_058-7a>¶然
則増多十六篇自漢迄西晉蔑有見者一旦東晉之初
<pb:KR4f0025_WYG_058-11a>
古¶文五十九篇俱出而并得孔氏受詔所作之傳學者
有不踴¶躍稱快者乎於焉諸儒或說大義或成義疏或
釋音義越唐¶及汴宋莫敢輕加擬議南渡以後新安朱
子始疑之伸其說¶者呉棫趙汝談陳振孫諸家猶未甚
也迨元之呉澄明之趙¶汸梅鷟鄭瑗歸有光羅敦仁則
攻之不遺餘力矣盖自徐邈¶注尚書逸篇三巻晉人因
而綴輯若拾遺秉滯穗以作飯集¶雉頭&KR0546;腋以為裘于
大義無乖而遺言足取似可以無攻也¶論其大略傳文
<pb:KR4f0025_WYG_058-11b>
之可疑者安國嘗注論語矣堯曰篇予小子¶履十句注
云是代桀告天之文墨子引湯誓若此而傳以釋¶湯誥
在克夏之後雖有周親二句注云親而不賢則誅之管¶
蔡是也仁人謂箕子微子來則用之而傳則云紂至親
雖多<md:KR4f0025_SBCK_058-7b>¶不如周家之多仁人傳注出自一人之手而異其
辭何與史¶記殷本紀殷之太師少師持其祭器奔周周
本紀紂殺比干¶囚箕子太師疵少師强抱其樂器奔周
宋世家微子數諌紂¶紂弗聽及去未能自決乃問于太
<pb:KR4f0025_WYG_058-12a>
師少師太師少師勸微子¶去遂行則今文微子篇所云
父師少師自有其人史遷受書¶于安國其説必本于安
國也乃今孔傳云父師少師三公箕¶子也少師孤卿比
干也夫三仁皆殷王子父師若係箕子殷¶人尚質其語
兄之子必呼其名惟出于疵之口故稱微子曰¶王子也
班氏古今人表亦書太師疵少師强姓名流傳有自¶而
偽託孔傳者不知也至于賄肅慎之命注云東海駒驪
夫¶餘馯貃之屬武王克商皆通道焉攷周書王會篇北
<pb:KR4f0025_WYG_058-12b>
有稷慎¶東則濊良而已此時未必即有駒驪扶餘之名
且主驪主朱<md:KR4f0025_SBCK_058-8a>¶䝉以漢元帝建昭二年始建國号載東國
史略安國承詔作¶書傳時恐駒驪扶餘尚未通于上國
况武王克商之日乎序¶文之可疑者三墳言大道五典
言常道遯辭易窮分之無可¶分也讚易道以黜八索述
職方以除九丘無稽勿聽刺之無¶可刺也古文之存于
今者惟岣嶁禹碑竒古難識其諸壇山¶石岐陽獵碣以
及夏殷周鼎鐘鬴鬲敦卣盤匜之屬並不作¶科斗文何
<pb:KR4f0025_WYG_058-13a>
獨孔壁所藏書獨用之殆不過張皇其辭以欺惑¶後世
焉爾文言以所聞伏生之書攷論文義定其可知者此¶
金華王柏所云古文之書初無補于今文反賴今文而
成書¶者已且如司馬氏問故于安國載入史記諸篇字
句多别今¶四十九篇中凡今文所有悉與伏生所授無
異辭則作序者¶初不見孔壁古文僅増多二十五篇而
已且班固漢志劉歆<md:KR4f0025_SBCK_058-8b>¶移太常博士書荀恱漢紀顔師古
注漢書増多祗十六篇而¶安國承詔為五十九篇作傳
<pb:KR4f0025_WYG_058-13b>
若是則諸家所云翻不足信也¶史記孔子世家稱安國
為今皇帝博士至臨淮太守早卒自¶序有云予述皇帝
以來至太初而訖又云卒述陶唐以來至¶于麟趾是安
國之卒本在太初以前若巫蠱事發乃征和二¶年距安
國之没當已久矣漢紀孝成帝三年劉向典校經傳¶考
集異同于古文尚書云武帝時孔安國家獻之則知安
國¶已没而其家獻之漢書文選鋟本流傳偶脱去家字
爾若班¶氏云遭巫蠱倉卒之難未及施行乃史家追述
<pb:KR4f0025_WYG_058-14a>
古文所以不¶列學官之故而序言會國有巫蠱事經籍
道息乃出自安國¶口中不亦剌繆甚乎自髙齋十學士
登之文選後之學者遂¶不敢非是不可以不辨<md:KR4f0025_SBCK_058-9a>¶　　　五羖辨¶
孟子百里奚自鬻于秦養牲者五羊之皮食牛趙岐注
人言¶百里奚自賣五羖羊皮為人養牛自賣句截五羖
羊皮為人¶養牛盖言衣此食牛也朱子集注云人言其
自賣于秦養牲¶者之家得五羊之皮而為之食牛殆言
<pb:KR4f0025_WYG_058-14b>
因自鬻得五羊之皮¶解者遂疑鬻身止得五羊皮非已
扊扅歌云百里奚初娶我¶時五羊皮又曰西入秦五羖
皮然則奚盖服五羊之皮入秦¶者紉五羊為裘毛之最
豐而賤者所服也曩客代州言之李¶孔徳孔徳不以為
然偶讀范處義詩補傳釋羔羊之詩云素¶絲必以五言
蓋合五羊之皮為一裘循其合處以素絲為英¶飾也百
里奚衣五羊之皮為秦養牲盖仿古制古之羔裘其¶製
甚精養牲者被五羊之皮盖賤者之服而召南在位之
<pb:KR4f0025_WYG_058-15a>
君<md:KR4f0025_SBCK_058-9b>¶子亦服之非節儉而何其説竟與予合按史記百里
奚亡秦¶走宛楚鄙人執之繆公聞百里奚賢欲重贖之
恐楚人不與¶乃使人謂楚曰吾媵臣百里奚在焉請以
五羖羊皮贖之楚¶楚遂許與之盖百里奚在秦五羖其
素所被服繆公慮楚不¶信故以奚所衣之服與之不然
則五羖微物楚人豈貪之乎¶太原閻百史好較正注疏
之失作孟子劄記書此質焉并以¶寄孔徳¶
　原
<pb:KR4f0025_WYG_058-15b>
　　　原教¶
始為三教之説者誰與其小人而無忌憚者與生民之
初草¶衣而血食露處而野合聖人者出教之田里教之
樹畜養生¶之本既具然後修道以明之其理身心性命
其治家國天下<md:KR4f0025_SBCK_058-10a>¶其端禮樂刑政其文易詩書禮春秋盖
自庖犧氏作而伊耆¶軒轅堯舜禹湯文武周公孔子以
數聖人損益之而教已大¶備初未嘗有所不足必待佛
老之説以濟之也佛老者持過¶髙之論行不近人情之
<pb:KR4f0025_WYG_058-16a>
事不耕則無食不蠶則無衣無男女¶則生人之道息
無上下則紛爭之漸起以彼其説行之中國盖¶¶有時而
窮則相率聚于國中食人之食居人之廬陽叛聖¶人之
言而隂收聖人之教之利愚者不察遂惑其説至等聖¶
人之教三之嗚呼彼之所奉者一而我之所奉者三曽
彼之¶勿若矣天下之理出乎剛則入乎柔出乎陽則入
乎隂出乎¶君子則入乎小人未有兩是者也惟内無所
主則死生禍福¶戰于中其初守道不篤持論兩端其究
<pb:KR4f0025_WYG_058-16b>
歸于無所忌憚而獲¶罪名教當是非可否之際倡為調
停之説者未有不流為小<md:KR4f0025_SBCK_058-10b>¶人者也且所謂教者何哉君
臣父子兄弟夫婦朋友之教而¶已矣舜命契曰敬敷五
教孟子曰使契為司徒教以人倫故¶曰教以孝所以敬
天下之為人父者也教以弟所以敬天下¶為人兄者也
教以臣所以敬天下之為人君者也彼二氏¶者既以棄
絶其人倫事物之常將何以副教之名哉子路問¶為政
夫子告之以正名謂名之不正至使民無所措其手足
<pb:KR4f0025_WYG_058-17a>
若是其甚也世之儒者誦聖人之言而安于三教之目
其亦¶罪人矣夫¶
　　　原刑¶
墨劓剕宫大辟非舜之五刑也舜以命皋陶者流也鞭
也扑¶也贖也賊也象以典刑五者是已甫刑曰苗民勿
用靈制以¶刑惟作五虐之刑曰法斯則劓刵㭬黥之謂
肉刑之始矣刑<md:KR4f0025_SBCK_058-11a>¶者一成而不變聖人之所甚不忍也故
就典刑命士流者宥¶之鞭扑者贖之若夫怙終不悛則
<pb:KR4f0025_WYG_058-17b>
法在必誅賊之為言殺也¶春秋傳晉侯使鉏麑賊趙盾
是也相古有虞之世畫象而民¶知禁赭衣墨幪别其冠
服使觸罪者知恥悔過得以自新自¶五虐之刑作殘其
形毁其體膚斷者不可復續終其身不敢¶與士民齒將
無用恥焉彼夫劓刵㭬黥在苗民發聞惟腥¶舜方哀矜庶
戮之不辜務遏絶之豈反效尤而以至仁用至¶不仁之
法乎荀卿有云治古無肉刑而有象刑斯言是也乃¶班
固漢志援俗説著論以為禹承堯舜之後自以徳衰而
<pb:KR4f0025_WYG_058-18a>
制¶肉刑昔者鄭子産鑄刑書叔向非之其言曰夏有亂
政而作¶禹刑商有亂政而作湯刑其云禹刑湯刑者初
未嘗指為肉¶刑而班氏實之孔氏書傳稱吕侯以穆王
命作書訓暢夏禹<md:KR4f0025_SBCK_058-11b>¶贖刑之法夏刑大辟二百臏辟三百
宫辟五百劓墨各千不¶知何所據依殆無稽之言爾愚
考肉刑夏莫之用商亦無明¶徵伊訓臣下不匡其刑墨
出古文尚書未足深信迨周官分¶職乃掌之司刑墨者
守門劓者守闗宫者守内刖者守囿然¶則肉刑其昉于
<pb:KR4f0025_WYG_058-18b>
周與穆王閱實其罪許罰以鍰是亦不忍人¶之政矣盖
至漢而文帝始除之仁人哉俾五虐之刑絶于世¶可謂
盡心焉已顧腐儒之論尚謂肉刑當復豈不謬哉作原¶
刑告後之君子治書者兼可明孔傳之偽焉¶
　　　原貞¶
表貞婦之里而旌其門自後世始也然則古人未之重
與曰¶在易恒之大過曰恒其徳貞婦人吉古之人以為
從一而終¶者出乎義之宜無足異也曰女子未嫁而夫
<pb:KR4f0025_WYG_058-19a>
死終身不嫁焉<md:KR4f0025_SBCK_058-12a>¶可謂異矣顧經傳亦莫之詳何與曰先
王制禮用以防民之¶所不足期合乎人事之宜而已未
昏而夫死既𦵏而除服服¶除而嫁人事之常也其或終
身不嫁盖禮之過焉者也此經¶傳之所未詳也嗚呼自
昏姻之禮廢而夫婦之道苦民至有¶自獻其身者矣蒙
之蠱曰見金夫不有躬貞也者後世之所¶難雖過於禮
焉苟合乎從一之義是則君子之所深取耳曰¶古者女
未廟見而死不遷於祖不袝於皇姑歸𦵏於女氏之¶黨
<pb:KR4f0025_WYG_058-19b>
示未成婦也而况其未昏者乎謂之從可乎曰夫婦之
道¶守之以恒而始之以感夫男女異室無異火澤之相
暌自將¶之以行媒之言信之以父母之命委之以禽納
之以純帛則¶猶山澤之通氣其感與之理已深故曰男
女暌而其志通也¶因其所感不以死生異其志乃所謂
恒其徳也春秋僖公九<md:KR4f0025_SBCK_058-12b>¶年書伯姬卒文公十有二年書
子叔姬卒公羊穀梁二子傳¶曰許嫁矣字而笄之死則
以成人之喪治之禮女子未許嫁¶而笄燕則鬈首許嫁
<pb:KR4f0025_WYG_058-20a>
笄而字則為之纓盖至嫁而後主人親¶脱之凡此者明
繫屬於人所以養貞一也則從之之義也曰¶趨喪而哭
禮與曰記有之取女有吉日而女死壻齊衰而弔¶既𦵏
而除之夫死亦如之斬衰而弔焉鄭康成范甯皆主其¶
説其誰曰不可也曰然則死可以合𦵏與曰周官媒氏
掌萬¶民之判禁遷𦵏與嫁殤者未昏而合𦵏是嫁殤也
曰生不得¶結其褵死不得同其𦵏是人事之最可憫者
矣旌表焉不可¶以已也曰此有司之事也彼女子之貞
<pb:KR4f0025_WYG_058-20b>
惟知一其志以恒夫¶婦之道而已又豈樂有聞于鄉里
而為之者乎山陽髙于雲¶其兄之子昂聘大河衛蔣氏
之女未娶而夭女趨喪而哭甚<md:KR4f0025_SBCK_058-13a>¶哀自誓不嫁每嵗寒食
必往祭昂之墓年五十餘矣而有司¶莫知也世儒拘牽
之見謂女尚未嫁不當輒詣夫家撫棺而¶哭而鄉里憫
其守者謂死即可以合𦵏于昂之墓皆非也髙¶子習于
禮而克明貞女之志故不請于有司乞予文述其事¶予
遂原貞女之志行合乎經義者告之而載之世史者不
<pb:KR4f0025_WYG_058-21a>
復¶詳焉¶
　
　
　
　
　
　
　
<pb:KR4f0025_WYG_058-21b>
　
　
　
　
　
　
　
　曝書亭集巻五十八

<pb:KR4f0025_WYG_059-1a>
欽定四庫全書
　曝書亭集卷<md:KR4f0025_SBCK_059-1a>¶五十九¶
　　　　　　　　　　翰林院編修

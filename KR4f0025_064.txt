# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:14
#+PROPERTY: JUAN 64

¶
　傳(三/)¶
　　　王冕傳¶
王冕字元章諸暨田家子也父命牧牛冕放牛隴上潛
入塾¶聽村童誦書暮亡其牛父怒撻之他日依僧寺夜
坐佛膝映¶長明燈讀書安陽韓性異而致之遂從性學
<pb:KR4f0025_WYG_064-1b>
通春秋嘗一試¶進士舉不第焚所為文讀古兵法恒著
髙簷帽衣綠蓑衣躡¶長齒屐擊木劒或騎牛行市中人
或疾其狂同里王艮特愛¶重之為拜其母艮為江浙檢
校冕往謁履敝不完足指踐地¶艮遺之草履一兩諷使
就吏禄冕笑不言置其履而去歸迎¶其母至㑹稽駕以
白牛車冕被古冠服随車後郷里小兒皆<md:KR4f0025_SBCK_064-1b>¶訕笑冕不顧
也所居倚土壁庋釜執㸑養母教授弟子以為¶常髙郵
申屠駉任紹興理官過錢塘問交於王艮艮曰里有¶王
<pb:KR4f0025_WYG_064-2a>
元章者其志行不求于俗君欲與語非就見不可駉至
即¶遣吏自通冕曰吾不識申屠君謝不見駉乃造其廬
執禮甚¶恭冕始見之居嵗餘投書謝駉東游呉浮江上
潛嶽遂北至¶燕泰不華薦以館職冕曰公愚人哉不十
年此中狐兔游矣¶何以禄為翰林學士危素冕不識也
居鐘樓街冕知之一日¶素騎過冕冕揖之坐不問名姓
忽曰公非住鐘樓街者邪曰¶然冕更不與語素出或問
客為誰笑曰此必危太樸也吾嘗¶誦其文有詭氣今覩
<pb:KR4f0025_WYG_064-2b>
其人舉止亦然冕善詩通篆籀始用花¶乳石刻私印尤
長畫梅以臙脂作沒骨體燕京貴人爭求畫¶乃以一幅
張壁間題詩其上語含諷刺人欲執之冕覺乃亟<md:KR4f0025_SBCK_064-2a>¶歸謂
友曰黄河北流天下且大亂矣攜妻孥隱㑹稽之九里¶
山號煮石山農命其居曰竹齋題其舟曰浮萍軒自放
鑑湖¶之曲太祖既取婺州遣胡大海攻紹興屯兵九里
山居人奔¶竄冕不為動兵執之與俱見大海大海延問
䇿冕曰越人秉¶義不可以犯若為義誰敢不服若為非
<pb:KR4f0025_WYG_064-3a>
義誰則非敵太祖聞¶其名授以諮議㕘軍而冕死矣¶
朱彞尊曰當元之季多逸民冕其一也自宋文憲傳出
世皆¶以參軍目之冕亦何嘗一日參軍事哉讀徐顯稗
史集傳冕¶蓋不降其志以死者也因别為傳上之史館
冀編纂者擇焉¶
　　　楊維楨傳¶
楊維楨字廉夫㑹稽人家鐡厓山下父宏築層樓俾讀
書其¶上里人謂曰書樓楊泰定四年以春秋登進士第
<pb:KR4f0025_WYG_064-3b>
除天台縣<md:KR4f0025_SBCK_064-2b>¶尹元進士授縣尹蓋自維楨始改錢清場鹽
司令乆不調偕¶道士張雨縱游西湖至正初修遼金宋
三史史成正統迄無¶定論維楨著三史統論謂元之大
一統在平宋不在平遼與¶金統宜接宋不當接遼歐陽
𤣥見之曰百年公論定於此矣¶遷江西儒學提舉道梗
不行避地富春山徙錢塘張士誠聞¶其名招之不往報
以書曰閣下乗亂起兵奬王室淮呉之人¶萬口一辭以
閣下所為有不可及者四兵不嗜殺一也聞善¶言則拜
<pb:KR4f0025_WYG_064-4a>
二也儉於自奉三也厚給吏禄姦貪必誅四也此東¶南
豪傑望閣下之足與有為也雖然為閣下將帥者有生
之¶心無死之志矣為閣下守令者有奉上之道無恤下
之政矣¶為閣下宗族婣黨者無制禄之法有姦位之權
矣假佞以為¶忠託詐以為直飾貪虐以為亷最可畏者
動民力以揺邦本<md:KR4f0025_SBCK_064-3a>¶用吏術以括田租銓放私人不承制
出納國廪不上輸受降¶人不疑任忠臣而復貳六者有
一足以喪邦閣下不可不省¶也夫當可為之時有可乗
<pb:KR4f0025_WYG_064-4b>
之勢迄無成效其故何與為閣下¶計者少而自謀者多
也維楨老且病爵禄不以干閣下幸采¶其言小可以為
錢鏐大可以為晉重耳齊小白否則身犯六¶畏不有内
變必有外禍始憶維禎言嗚呼晩矣士誠得書不¶能用
亦不罪也繼忤丞相達實特穆爾乃徙松江周游山水¶
獲斷劒鍊為笛冠鐡葉冠衣兔褐吹之作廽波引遂號
鐡笛¶老人或自呼老鐵亦曰抱遺老人又曰東維子其
為詩奡兀¶自喜不蹈襲前人性不嗜飲頗溺於音樂行
<pb:KR4f0025_WYG_064-5a>
輒以歌伎隨好¶汲引人物嘗曰吾門能詩者南北逾百
人求若山隂張憲吳¶下袁華輩不能十人又曰吾求詩
于東南永嘉李孝光錢唐<md:KR4f0025_SBCK_064-3b>¶張雨天台丁復項炯毘陵吳
恭倪瓉可謂有本者矣近復得¶永嘉張天英鄭東姑蘇
陳謙郭翼而吳興得郯韶也洪武二¶年編纂禮樂書别
徵儒士修元史帝遣翰林院侍讀學士詹¶同奉幣詣其
門召之辭不赴明年有詔敦促賜安車詣闕廷¶留四月
禮書條目畢史統亦定遂以白衣乞骸骨帝許之仍¶給
<pb:KR4f0025_WYG_064-5b>
安車還抵家而卒維楨徙松江與錢唐錢惟善里人陸
居¶仁相倡和惟善字思復至正元年省試羅刹江賦時
鎻院三¶千人獨惟善据枚乗七發辨錢唐江為曲江由
是得名號曲¶江居士官副提舉張士誠據吳遂不仕居
仁字宅之中泰定¶三年鄉試隱居敎授自號雲松野褐
兩人既歿知府事林公¶慶舁其棺與維楨同𦵏干山之
東麓人目為三髙士墓¶
　　　徐一䕫傳<md:KR4f0025_SBCK_064-4a>¶
<pb:KR4f0025_WYG_064-6a>
徐一䕫字大章天台人以文見知危素授以建寜教授
牒吳¶元年六月詔儒臣纂禮書勅中書省舉素志髙潔
博古通今¶士非深知經術者勿遣於是一夔首被徵開
局于天界寺草¶創既就而還㑹元史成而元統後無事
蹟可徵將有事續修¶王禕以一夔薦一夔報以書曰執
事自漳州被召纂修元史¶與金華宋公同領總裁之命
置局以來未滿一嵗自元太祖¶至寜宗一十三朝悉本
據實錄修成上進局中秉筆之士或¶授官或還山去獨
<pb:KR4f0025_WYG_064-6b>
順帝三十六年事無實錄可據分遣使搜¶訪故都圗籍
列郡文移有關政體者俱收並錄以備采擇足¶成一代
之書邇者縣吏踵門傳致浙省官僚之命云朝廷以¶史
事見徵且云執事以僕為善叙事薦之當路夫為總裁
薦¶人此固其職然何為而及區區不材且病之人也竊
嘗思之<md:KR4f0025_SBCK_064-4b>¶近世論史者謂莫切于日歴日歴史之根柢也
自唐長夀¶中史官姚璹奏請撰時政記元和中韋執誼
又奏史官撰日¶歴日歴之設其法以事繫日以日繫月
<pb:KR4f0025_WYG_064-7a>
以月繫時以時繫年¶猶有春秋遺法而起居注亦專以
甲子起例蓋記事之法無¶踰此也往宋極重史事日歴
之修必諸司關白如詔誥政令¶則三省必録兵機邉事
樞庭必報百官之拜罷刑賞之與奪¶臺諫之論列給舍
之繳駮經筵之論荅臣僚之轉對侍從之¶直前故事中
外之囊封匭奏下至錢榖甲兵獄訟造作凢有關¶政體
者必隨日以錄又慮其出于吏牘未免訛謬或一日之¶
差則後難考定一事之失則後難増補此歐陽子所以
<pb:KR4f0025_WYG_064-7b>
慮日¶歴或至遺失奏請嵗終監修宰相㸃檢修撰官日
所録事有¶隳官失職者罰之其於日歴愼重如此日歴
不至遺失則後<md:KR4f0025_SBCK_064-5a>¶日會要之修取于此他年實録之修取
于此百年之後紀志¶列傳取于此此宋氏之史所以為
精確也元朝制度文為務¶從簡便不置日歴不置起居
注獨中書置時政科一文學掾¶掌之以事付史館及一
帝崩則國史院據所付修實録而已¶尚幸天歴間詔修
經世大典虞公集依六典為之一代之典¶章文物稍備
<pb:KR4f0025_WYG_064-8a>
其書止于天歴而其事則可備十三朝之未備¶前局之
史既有實録可據又有經世大典可以參稽一時纂¶修
之士其成此十三朝史不難矣若夫順帝三十六年中
事¶既無實録又無參稽之書惟慿采訪以足成之竊恐
其事未¶必覈其言未必馴其首尾未必貫雖職事髙材
卓識提綱挈¶領有條而不紊向之諸公或受官或還山
既各散去而欲不¶材且病如僕者承乏于後誠恐不能
副執事之意有司不容<md:KR4f0025_SBCK_064-5b>¶見辭逼上道舟至嘉興驛賤疾
<pb:KR4f0025_WYG_064-8b>
大作行步不前謹奉狀左右¶乞賜矜察别求有史材者
成此盛典幸甚一夔復至京師洪¶武三年九月大明集
禮成五年試職杭州府儒學教授六年¶復就職命編纂
日歴成得實授官并賜文綺繒各三裝錢六¶緡十六年
帝以靈谷寺初建勅一夔自杭州撰碑文以進稱¶㫖賜
蟒衣采幣一夔工于文深而不刻質而不俚其言曰理¶
足而言暢斯天下至文也臨文而後索理理惡乎粹惟
夫求¶諸經而有得于堯舜禹湯文武周公孔子立言之
<pb:KR4f0025_WYG_064-9a>
㫖融而攝¶之方寸之間而吐之觚翰則其為言自不患
其不醇矣彼以¶才驅氣駕為髙者坐于造理不深故爾
君子以為篤論禮局¶共編纂者新喻梁寅孟敬永豐劉
于允恭贑州劉承直宗弼¶廬陵周子諒子諒清江劉永
之仲修淳安魯淵道源錢塘劉<md:KR4f0025_SBCK_064-6a>¶儼敬思㑹稽錢宰子予
胡行簡董彞蔡深滕公琰當元之季¶一夔自天台徙嘉
興於時嘉興人鮑恂居郡城之西溪貝瓊¶居千金圩郁
遵居商陳村朱克恭居澄林王鏞及弟鈞居梅¶溪濮仲
<pb:KR4f0025_WYG_064-9b>
温父子居濮市豐于資集一時名士為聚桂文㑹以¶文
卷赴者五百餘人請楊維楨評其優劣四方避地者桐
廬¶姚桐夀居海&KR0034;之峨溪崑山顧徳輝居合溪温州陳
秀民居¶竹鄰巷閩卓成大居甓川江隂孫作居南湖而
東平牛諒河¶南髙遜志江都丘民錢塘陳世昌㑹稽唐
肅江漢皆來僑居¶一夔卜宅于春波門外白苧里四明
周棐以陸宣公書院山¶長留棃林&KR0034;城秦約教授崇徳
日以文酒相酬和桐夀稱曰¶樂郊云
<pb:KR4f0025_WYG_064-10a>
　　　劉永之傳<md:KR4f0025_SBCK_064-6b>¶劉永之字仲修清江人家饒于貲既冠未知學過婦翁
家新¶淦練髙者早有才譽永之友壻也翁異視髙而庸
衆人遇永¶之永之歸發憤就學寒暑晝夜不懈數年學
大進尤長春秋¶與梁寅往復辯論經義寅投以書永之
報曰日以春秋本㫖¶序呈之左右及奉還示詞累數百
言若有取於愚瞽之作而¶教其所弗逮然蒙固之見有
未盡白而眀諭有不可不復者¶敢略布之執事之言曰
<pb:KR4f0025_WYG_064-10b>
諸如或日或不日稱爵稱人名之字¶之王之稱天與否
諸侯之列序與否大夫之登名與否皆因¶史之舊非聖
人之意之所存執事所論度越老生宿師萬萬¶無疑其
曰夫子言知我惟春秋罪我惟春秋知之者知其眀¶王
者之法也罪之者罪其彰亂逆之迹也夫春秋之為春
秋¶明王法彰亂逆誠聖人之㫖然謂因魯史之文而筆
之傳之<md:KR4f0025_SBCK_064-7a>¶修之完之使觀者有所勸沮王法由之而明亂
逆由之而彰¶則可也若謂損益乎魯史而明之彰之則
<pb:KR4f0025_WYG_064-11a>
弗可夫聖人者豈¶盡異於人哉其徳則聖人也其不幸而
不得其位則猶夫人¶之子也時無明王誰知宗予待之者
曰季孟之間則猶夫人¶之臣也猶夫人之臣子而私損益
其國之信史明王法而彰¶亂逆無乃弗可乎今之與古逺
矣而其理弗異也設使有一¶孔子生乎今之世立乎今之
朝非君之命與其職守而取今¶之國史而損益焉予奪焉
褒譏焉而公示之人其不為僇民¶者鮮矣聖人對陽貨則
謹諾過宋而微服居其邦不非其大¶夫其自稱曰述而不
<pb:KR4f0025_WYG_064-11b>
作信而好古夫豈以其聖而傲當世哉¶盖方是時各國之
史亦莫不有人焉其立辭也亦莫不有法¶焉趙穿之弑逆
也書曰趙盾弑其君則晉史之良也崔杼之<md:KR4f0025_SBCK_064-7b>¶弑逆也太史
死者三人卒書曰崔杼弑其君則齊史之良也¶之二國者
有二良焉況於魯有秉禮之臣者乎是故法之謹¶嚴莫
過於魯史其屬辭比事可以為訓莫過於魯史具當世¶
之治亂盛衰可以上接乎詩書之跡莫過於魯史是以
聖人¶有取焉謹録而傳焉以寓其傷周之志焉其知者
<pb:KR4f0025_WYG_064-12a>
曰是不得¶已焉耳其不知者曰是匹夫也而暴其君大
夫之惡於天下後¶世故曰知我者將在是罪我者將在
是亦聖人之謙辭云耳¶夫豈曰改周制寓王法而託二
百四十二年南面之權之謂¶哉其曰言之重辭之複必
有大美惡焉此先儒之說也執事¶取之故曰首止之㑹
盟葵丘之㑹盟皆再書焉是美之大而¶詳其辭也稷之
㑹曰成宋亂劉單以王猛居於皇尹氏立子¶朝而先之
以王室亂皆複言焉是惡之大而詳其辭也抑嘗<md:KR4f0025_SBCK_064-8a>¶考之
<pb:KR4f0025_WYG_064-12b>
蓋史䇿之實錄而其紀載之體異焉耳其凢有五有據¶
其事之離合而書之者有重其終而録其始者有重其
始而¶録其終者有承赴告之辭而書之者有非承赴告
之辭聞而¶知之而書之者此五者其凡也而皆所以紀
實也或㑹而盟¶盟而同日是㑹之與盟離而二事矣合
而一事則同書離而¶二事則異書固當然也夫首止之
與葵丘也皆夏之㑹而秋¶之盟是離而為二事矣故再
書焉此據其事之離合而書之¶者也踐土之㑹美矣而
<pb:KR4f0025_WYG_064-13a>
盟不異書同日也平丘之㑹無美焉¶而盟則異書異日
也皆實之紀也非美之大而詳其辭也將¶書其取鼎也
於稷之㑹則始之以成宋亂此重其終而録其¶始也既
書曰宋災伯姬卒也於澶淵之㑹則終之宋災故此¶重
其始而録其終也㑹未有言其故者於之二者而言之
特<md:KR4f0025_SBCK_064-8b>¶以明其所重也他如書實來則先言州公如曹書齊
侯伐北¶燕則遂書暨齊平皆是物也子朝之亂叔鞅至
自京師而言¶之未知其孰是焉故曰王室亂此非承赴
<pb:KR4f0025_WYG_064-13b>
告之辭聞而知之¶而書之者也劉單以王猛居于皇則
來告矣敬王居翟泉而¶尹氏立子朝則來告矣此承赴
告之辭而書之者也他如程¶子之傳例有曰將卑師少
例書人此承赴告者也不知將帥¶名氏多寡亦書人此
聞而知之者也皆寔之紀也非惡之而¶詳其辭也程子
曰春秋大義數十炳如日星乃易見也其微¶辭隱義時
措得宜者為難知也夫所謂易見則然矣其曰隱¶微難
知果何謂哉聖人將昭大辨于萬世顧乃有隱微難知
<pb:KR4f0025_WYG_064-14a>
之義是未免蹈前儒之失也僕之愚不敢以為然也雖
然程¶子之傳有舎乎褒貶予奪而立言者則非先儒之
所及也若<md:KR4f0025_SBCK_064-9a>¶胡康侯之學術正矣其論議辨而嚴矣其失
則承乎前儒而¶甚之者也朱子嘗曰有程子之易可自
為一書謂其言理之¶精而非經之本㫖也若胡氏之春
秋自為一書焉可也夫時¶有逺近則史有詳略則辭有
同異此甚易暁也若自文以上¶日食有不書日者文以
下悉書日焉自文以前君行八十書¶至者十七文以後
<pb:KR4f0025_WYG_064-14b>
君行九十書至者六十四是也執事所謂¶随時而觀經
此誠善也而公羊子曰所見異詞所聞異詞所¶傳聞異
詞何休曰所見之世其君父尤厚故多微詞焉所聞¶之
世思王父少殺故諱亦少殺焉所傳聞之世思髙曽又
少¶殺故弗之諱焉甚乎其陋矣陳傅良曰隱桓莊閔一
書法也¶僖文宣成一書法也昭襄定哀一書法也夫不
曰史之有詳¶略而曰聖人随其時而異其書焉其賢于
公羊何氏者幾希<md:KR4f0025_SBCK_064-9b>¶大較說者之失有三尊經之過也信
<pb:KR4f0025_WYG_064-15a>
傳之篤也不以詩書視¶春秋也其尊之也過則曰聖人
之作也其信之也篤則曰其¶必有所受也其視之異乎
詩書也則曰此見諸行事也此刑¶書也夫以為聖人之
作而傳者有所受則宜其求之益詳而¶傅合之益鑿也以
以為見諸行事以為刑書則宜其言之益刻¶而煅鍊之
益深也以為美則强求諸辭曰此予也此襃也聖¶人之
微辭也或曰聖人之變文也一說弗通焉又為一說以¶
護之一論少窒焉又為一論以飾之使聖人若後世法
<pb:KR4f0025_WYG_064-15b>
吏深¶文而巧詆蔑乎寛厚之意此其失非細故也今僕
之愚曰其¶文則魯史其義則彰善而癉惡冀述而傳于
後則以刪詩定¶書贊易同其狂僭而為傳也則直釋其
義其善者曰如是而¶善其惡者曰如是而惡夫襃譏予
奪之說其區别凡例則主<md:KR4f0025_SBCK_064-10a>¶程子其綱領大意則主朱子
其三傳則主左氏以杜預說時¶覈其繆妄諸家則無適
主取其合者去其弗合者如是而已¶寅得書無以難也
永之與南昌劉崧萬石大梁辛敬襄城楊¶士𢎞江寧周
<pb:KR4f0025_WYG_064-16a>
湞泰和王佑及髙為詩友文譽逺出髙右兼工¶書法篆
楷行草皆有師承輕于財貨施連郡縣已獨泊然布¶素
日静處一室以翰墨自適客至不具盛饌酒數行論文
賦¶詩焚香鼔琴而已嘗一至京師宋濓亟稱其文欲留
之以耳¶聾辭歸後以子奉獲罪籍其家奉死永之當徙
萊州行至桃¶源病卒¶
　　　趙撝謙傳¶
趙撝謙名古則更名謙餘姚人宋秦悼惠王之裔幼孤
<pb:KR4f0025_WYG_064-16b>
貧寄¶食山寺與學佛者同學長游四方樂取友人有一
善一能輒<md:KR4f0025_SBCK_064-10b>¶往訪隆寒溽暑恒徒步百餘里與朱右謝肅
徐一夔輩定文¶字交天台鄭四表善易則從之受易定
海樂良鄞鄭真眀春¶秋山隂趙俶長於說詩迮雨善樂
府廣陵張昱工歌詩無為¶吳志淳華亭朱芾工草書篆
𨽻撝謙悉與為友博究六經百¶氏之學尤精六書其言
曰水火之生人不可一日無之而不¶汲汲者以其随取
随足故衆人昧焉惟聖人于易坎離始終¶明之字書之為
<pb:KR4f0025_WYG_064-17a>
用亦若水火人顧不察爾又曰士人為學必¶先窮理窮
理必本讀書讀書必本識字六書明然後六經如¶指諸
掌矣隱居隖山萬書閣築考古臺取諸家論著證其得¶
失作六書本義繼成聲音文字通約之以造化經綸圗
又作¶學範共著書三百餘卷時目為考古先生洪武十
二年命詞¶臣修正韻撝謙年二十有八應聘入京師衆
以年少易之撝<md:KR4f0025_SBCK_064-11a>¶謙亦自信其說不為貴顯者所奪以是
不見録授中都國子¶監典簿宋濓獨遣其子璲從游歎
<pb:KR4f0025_WYG_064-17b>
以為不及久之以吏部侍¶郎侯庸薦召為瓊山縣學敎
諭二十八年卒于番禺將終以¶書别瓊山弟子曰太虚
之中不能不聚而為人物人物又不¶能不散而還太虚
其聚其散皆理數相推不能自已豈有所¶為而為者予
身在太虚中如氷在水而今將為水矣氷與水¶時為之
何所留亦何足戀聽其自然可矣撝謙卒時年四十¶有
五其後門人柴欽以庶吉士與修永樂大典進言其師
所¶撰聲音文字通當采録遂奉命馳傳即其家取之
<pb:KR4f0025_WYG_064-18a>
　　　荅禄與權傳¶
荅禄與權其先乃蠻部主也與權博學强記善諧謔中
元進¶士官祕書郎歴河北道㢘訪司僉事居河南之永
寜洪武六<md:KR4f0025_SBCK_064-11b>¶年春授秦王府紀善改監察御史帝賜以羊
酒并賜其妻羅¶衣紵衣各一襲盱眙縣民進瑞麥一莖
二穗凡十六本與權¶上言此君臣異體同心之象又産
于盱眙帝郷里也宜薦宗¶廟帝是之秋與權上言伏羲
神農黄帝號稱三皇盛徳大業¶被萬世功莫大焉其在
<pb:KR4f0025_WYG_064-18b>
祀典法施于民則祀之今天下社稷¶宗廟山川百神皆
得享其祭顧躬祀三皇之禮闕焉宜于春¶秋躬行祀事
上納其言下廷臣議於是禮部尚書牛諒議曰¶三皇開
天𤣥極有大功徳于民京都有廟宜令太常掌之伏¶羲
以勾芒配神農以祝融配黄帝以風后力牧配春秋享
祀¶三皇以太牢配以少牢帝乃命建歴代帝王廟于皇
城之西¶為室五中一室以居三皇焉七年夏出為廣西
按察司僉事¶未行仍復任監察御史秋與權復上言古
<pb:KR4f0025_WYG_064-19a>
之王者既立始祖<md:KR4f0025_SBCK_064-12a>¶之廟又推始祖所自出之帝祀之于
始祖之廟而以始祖配¶之曰禘禘也者大也王者之大
祭也故周祭太王為始祖推¶本后稷以為所自出之帝
今陛下受命七年矣禘祭未舉宜¶命羣臣參考酌古今
而行之帝復下廷臣議僉曰虞夏殷周¶其始所從出可
得而推故禘可行自漢唐以來莫能名其始¶祖所自出
當時所謂禘不過祫已祧之主序昭穆祭之乃古¶之大
祫非禘也宋之神宗嘗曰禘者所以審禘祖之所自出
<pb:KR4f0025_WYG_064-19b>
是則莫知祖所自出禘不可行矣今國家既追尊四廟
而始¶祖所自出未有所考則禘難舉行遂止未幾擢翰
林院修撰¶尋降典籍九年遷應奉十一年春以年老致
仕自稱洛上翁¶
　　　文淵閣大學士錢公傳¶
錢龍錫字稚文别字機山松江華亭人萬厯三十五年
進士<md:KR4f0025_SBCK_064-12b>¶改翰林院庶吉士授編修遷春坊諭德歴詹事府
少詹事掌¶南院禮部侍郎魏忠賢亂政削奪去官莊烈
<pb:KR4f0025_WYG_064-20a>
愍皇帝即位以¶禮部尚書東閣大學士召既至進太子
太保文淵閣大學士¶帝命定附逆諸臣案謂曰忠賢一
豎何能為皆外廷力為諂¶附至此指黄羅囊示之曰此
皆媚奄人實跡也龍錫遂取囊¶中章疏分罪重輕凡六
等又慮獲罪者不眀所罪之實或滋¶籲辯因請于諸臣
姓名下各注所犯服其心逆案乃定袁崇¶煥之經略遼
東也入見帝大言期以五年奏功龍錫疑焉退¶而詣之曰
子方略宜何如崇煥曰不外東江闗寧兩路進兵¶爾東
<pb:KR4f0025_WYG_064-20b>
江者島帥毛文龍也曰舎闗寜實地而問海道何也崇¶
煥對曰譬如奕然局有四子東江其一也可則用之不
可則¶有以處之二年五月崇煥行邉至雙島誘文龍至
以餉金十<md:KR4f0025_SBCK_064-13a>¶萬犒其師自與文龍登舟相視山海形勢即
舟中斬之上疏¶數其十二罪當死且云入其軍斬其帥
古人之事臣饒為之¶臣出京時曾語閣臣龍錫矣當是
時文龍擁兵自擅有跋扈¶聲崇煥一旦除之帝不之罪
龍錫亦不置辯也其冬大安口¶失事京師被圍或言崇
<pb:KR4f0025_WYG_064-21a>
煥之殺文龍隂為主欵地者會崇煥¶援師至求入見帝
愈疑之尋有旨縋城以入下獄訊叛狀於¶是御史髙㨗
劾龍錫與崇焕同謀龍錫疏請避位遂致仕去¶明年八
月崇焕既誅御史史&KR1159;論龍錫罪逮入詔獄論斬有¶司
設厰于西市將用夏言故事既而緩決四年正月左中
允¶黄道周起自田間為白其冤疏曰陛下御極以來輔
臣負重¶譴者九人矣古者宰相有犯坐請室不過數日
自非大逆或¶裁或原人主未嘗不為引痛比者逮繫舊
<pb:KR4f0025_WYG_064-21b>
輔臣龍錫鋃鐺桎<md:KR4f0025_SBCK_064-13b>¶梏對簿法庭搶首獄吏此書傳以來
所未之見也凡疆埸事¶最難言矣一彼一此勝負何常
閣臣坐綸扉遥度邉計不知¶能否成敗一旦坐誅後之
閣臣必踟蹰顧盼不敢以邉事自¶任且令邉帥得以罪
諉閣臣後之邉帥有事必摭閣臣單詞¶隻語為口實今
巷議謬悠謂殺龍錫為文龍報仇物情如此¶則邉將必
驕邉將志驕則閣臣權絀為政府異日開陷阱不¶可也
當堯盛時岳牧舉鯀貽禍滔天然放殛之餘未聞岳牧
<pb:KR4f0025_WYG_064-22a>
係累煩臯陶之聴也陛下即欲威柄獨運亦何忍公孤
就戮¶令四方傳者謂天朝獄吏甚貴士紳甚賤乎奏入
帝切責之¶謫其官至五月天旱給事中劉斯崍又以請
始釋龍錫于獄¶戍定海衛戍九年得㫖歸里崇禎十七
年九月廵撫都察院¶右僉都御史祁彪佳上言于福王
曰伏見舊輔臣錢龍錫削<md:KR4f0025_SBCK_064-14a>¶奪為民正值崔魏亂政之時
迨先帝嗣服起自廢籍進參機¶務著公忠之譽繼因袁
崇煥斬帥一事為史&KR1159;等所誣衆論¶無不冤之夫以輔
<pb:KR4f0025_WYG_064-22b>
弼大臣於督撫陛辭之日體訪諮詢亦其¶職爾若閫外
生殺轉移呼吸先期豈能遥制如以一時問荅¶之單辭
指為罪案將來帷幄之臣誰敢為國家諮訪一官肩¶任
一事者此先帝解網于始減罪于終也至其屏居戍所
絶¶無怨尤居鄉之日門庭肅清尤大臣所不多見者宜
勅有司¶具禮存問以優先帝簮履之遺者也旋以病卒
于家所著有¶兢餘存稾¶
論曰當崇禎初戸部再疏請裁島餉龍錫獨言毛文龍
<pb:KR4f0025_WYG_064-23a>
以本¶折百萬之餉遞減至三十五萬不可更裁請如數
與之則龍¶錫未嘗排抑文龍可見也惟是逆案一定黨
人之怨刺骨禍<md:KR4f0025_SBCK_064-14b>¶機一發幾殺其身可畏哉觀乎黄道周
祁彪佳之所陳亦可¶信其無罪矣¶
　　　崔子忠陳洪綬合傳¶
崔子忠字開予一名丹字道母别字青蚓先世萊陽人
居京¶師補順天府學生員通五經能詩尤善畵華亭董
尚書其昌¶異之謂非近代所有子忠益自重有以金帛
<pb:KR4f0025_WYG_064-23b>
請者概不應也¶友人有官吏部者屬選人以千金為子
忠夀子忠投之地曰¶若念我貧不以廩粟與我乃以選
人金汚我邪卒不受史公¶可法家居過子忠舍見子忠
方絶食乃留所騎馬徒歩歸子¶忠牽馬于市賣之遂呼
其友飲曰此酒自史道鄰來非盜泉¶也一日而賣馬之
金盡絶食如初李自成陷京師子忠出奔¶鬱鬱不自得
㑹人有觸其意者走入土室中匿不出遂餓而<md:KR4f0025_SBCK_064-15a>¶死¶
陳洪綬字章侯浙江諸暨人年四嵗就塾婦翁家翁方
<pb:KR4f0025_WYG_064-24a>
治室¶以粉堊壁既出誡童子曰毋汚我壁洪綬入視良
乆紿童子¶曰若不往晨食乎童子去累案登其上畫漢
前將軍關侯像¶長十尺餘拱而立童子至惶懼號哭聞
于翁翁見侯像驚下¶拜遂以室奉侯既長師事劉公宗
周講性命之學已而縱酒¶狎妓自放頭面或經月不沐
客有求畫者雖罄折至恭勿與¶至酒間召妓輒自索筆
墨小夫稚子無勿應也嘗留杭州其¶友召之飲期于西
湖上洪綬往遇他舟徑登其席坐上坐飲¶主人徐察之
<pb:KR4f0025_WYG_064-24b>
知為洪綬也亟稱其畫洪綬大駭曰子與我不¶相識也
拂袖去崇禎壬午入貲為國子監生明年還里既遭¶亂
混迹浮屠自稱老遲亦稱悔遲亦稱老蓮縱酒狎妓如
故<md:KR4f0025_SBCK_064-15b>¶醉後語及身世離亂輒慟哭不已後數年以疾卒¶
朱彞尊曰予少時得洪綬畫輒驚喜及觀子忠所作其
人物¶怪偉略同二子癖亦相似也崇禎之季京師號南
陳北崔若¶二子者非孔子所稱狂簡者與惜乎僅以其
畫傳也予友孫¶如銓常師事子忠道子忠二女皆善畵
<pb:KR4f0025_WYG_064-25a>
而洪綬妾胡淨鬘亦¶能畵花草云¶
　　　李无垢傳¶
李无垢錢塘人年少日曾入南京太醫院為醫士順治
十三¶年春以二童子自隨負藥囊至梅㑹里榜其門曰
太醫院李¶无垢總理内外大小十三科方脈里中醫嫉
其大言謗者&KR1123;¶起乃移寓萍橋僧舍予間訪之方注本
草經多發新義與予¶論吉貝子不宜乆服娓娓數百言
予心韙其說是夏予妻馮<md:KR4f0025_SBCK_064-16a>¶孺人病熱七日不汗後七日
<pb:KR4f0025_WYG_064-25b>
又不汗踰二旬矣勢轉劇諸醫¶皆云傷寒不可治請辦
喪具予乃要君徒步登閣診視无垢¶笑曰君夫人所居
閣四面俱木圍之木生火觸暑脈伏爾臟¶腑無他恙也
亟以甘𤓰井水投之可不藥愈從其言越宿而¶餔糜再
宿主中饋如故既而予游嶺表比歸詢之則无垢客¶死
吾里匶為二童子載去所注書無存¶
朱彞尊曰予少日先舎人廣交游復社諸君子舟車相
接于¶道是時海内多故江湖豪傑思以功名自見挾方
<pb:KR4f0025_WYG_064-26a>
術遁跡人¶間一時詼竒怪迂之士往往識之迨長游學益
多識四方竒¶士所未覯者良醫爾今耄矣囘思往事李
君庶其人與惜乎¶未盡其術以死而所著書人莫之傳
也且夫醫難矣醫婦人¶尤匪易目不辨病者之色耳不
審病者之音止慿方寸之脈<md:KR4f0025_SBCK_064-16b>¶分隂陽決生死雖和緩且
不能而庸醫乃敢自信吁可怪也¶述君一事雖未足槩
平生然於切脈精矣為之傳毋使姓名¶泯沒焉¶
　
<pb:KR4f0025_WYG_064-26b>
　
　
　
　
　
　
　
　曝書亭集卷六十四¶
<md:KR4f0025_SBCK_065-1a>¶
<pb:KR4f0025_WYG_065-1a>
欽定四庫全書
　曝書亭集巻六十五¶
　　　　　　　　　　翰林院檢討朱&KR0156;尊撰

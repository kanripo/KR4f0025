# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:11
#+PROPERTY: JUAN 43

<md:KR4f0025_SBCK_043-1a>¶
四十三¶
　　　　　　　　　　翰林院檢討朱彞尊撰
　¶跋(二/)¶
　　　大唐開元禮跋¶
開元禮序例三卷吉禮七十五卷賔禮二卷軍禮十卷
嘉禮¶四十巻凶禮二十卷合一百五十卷草創討論諸
臣則徐堅¶李銳賈登張垣施敬本陸善經洪孝昌也于
<pb:KR4f0025_WYG_043-1b>
時王舍人嵒請¶刪禮記舊文益以今事集賢學士張說
上言禮記不刋之書¶不可改易宜取貞觀顯慶禮書折
衷異同以為唐禮久而論¶定者蕭學士嵩王舍人仲丘
也迹其降凶禮于五禮之末蓋¶貞觀已然至顯慶成書
出于許敬宗李義甫之手削去國恤¶一篇開元儒臣終
不能釐正以復舊典可惜已攷是書既頒<md:KR4f0025_SBCK_043-1b>¶尋以設科取
士習者先授太常官以備講討遂為士子出身¶捷徑究
之登榜者無多何歟韓退之嘗苦儀禮難讀而熟開¶元
<pb:KR4f0025_WYG_043-2a>
禮文更難也周益公序曰朝廷有大疑稽是書而可定
國¶家有盛舉即是書而可行然則是書而存雖百世率
由焉奚¶不可之有¶
　　　政和五禮新儀跋¶
宋之初仍沿唐制用開元禮取士禮器則準聶崇義圖
繪于¶論堂之上既而開寳有通禮景祐有太常新禮嘉
祐有太常¶因革禮先後不無損益議者或誚其書繁簡
失中不合古制¶蘇明允之言曰今特編集故事使後世
<pb:KR4f0025_WYG_043-2b>
無忘焉爾非曰制為¶典禮遂使遵而行之也至崇寧二
年有詔令講議司官詳求¶歴代禮樂沿革修典訓以貽
永世大觀初元乃設議禮局以<md:KR4f0025_SBCK_043-2a>¶知樞密院事鄭居中刑
部尚書白時中慕容彦逢學士强淵¶明等一十四人主
之疑義許具劄子上請祐陵疊賜御筆指¶揮親定冠禮
十卷蓋閱七載而成書于是鑄九鼎于汴京勒¶豐碑于
河朔將謂禮樂與天地同流曽幾何時而金源百萬¶之
師盟于城下徙之氷天雪窖中自古亡國之君所遭慘
<pb:KR4f0025_WYG_043-3a>
黷¶未有甚于帝者觀于是書稽古之勤自非庸主所能
斷決然¶則帝之亡天實亡之後之君子當念舊章之不
可忘無拘成¶敗之迹以論世從而詬之庶乎其可已¶
　　　書大明集禮卷後¶
明太祖草昧之際徵羣儒修禮樂書實録繫之洪武二
年八¶月以予考之乃呉元年六月事也梁寅孟敬有贈
徐一䕫大¶章序云呉元年丁未歲詔徵至都大章亦見
徵是時上方置<md:KR4f0025_SBCK_043-2b>¶三局一律局二禮局三誥局予備員禮
<pb:KR4f0025_WYG_043-3b>
局而大章撰誥文又¶撰張翼翔南梓宇記云君以明經
舉于鄉今天子將即大位¶寅與君同受詔稽古禮文其
云將即位者洪武戊申之前也¶又上陶學士凱書云六
月八日伏奉中書省劄付以王命之¶重郡府督迫之嚴
即日就道亦指吳元年事此親于其身編¶纂禮書者其
言斷不誣矣實録第載吳元年八月徵江西儒¶士劉于
等至京欲官之俱以老病辭各賜帛遣還則于亦以¶吳
元年被徵也且劉宗弼者丞直之字丞直于吳元年十
<pb:KR4f0025_WYG_043-4a>
月¶官國子司業不應又同遺逸之士至洪武二年就徵
也是則¶禮局開設本丁未歲逮己酉楊維楨續至修飾
潤色之庚戌¶九月書成命名大明集禮其本末如是實
録經永樂初兩次¶改修漸失其實爾是編五十卷萬歴
中先太傅文恪公以禮<md:KR4f0025_SBCK_043-3a>¶部右侍郎掌本部尚書事拜定
陵之賜簡端有内府圖書先¶公亦以私印識卷尾兵火
之後予家賜書之存僅此而已¶
　　　鄭世子樂律全書跋
<pb:KR4f0025_WYG_043-4b>
律呂精義内外編各十卷正論四卷樂律算學新說各
一卷¶此外圖譜一十三部又審定諸家樂書八部合名
之曰樂律¶全書鄭恭王厚焥世子載堉所撰也恭王于
嘉靖二十七年¶建言時政獲罪降為庶人發髙牆禁錮
世子席藁門外具槖¶饘者二十載莊皇帝踐位初赦過
復爵由是世子以孝稱又¶髙延陵子臧之節讓國于兄
尤人所難能也恭王雅善言樂¶世子又何文定瑭外孫
學有元本按律審音察及銖黍歴辨¶劉歆何妥李照范
<pb:KR4f0025_WYG_043-5a>
鎮陳暘蔡元定之失近代若李文利李文¶察劉濓張敔
諸家皆駮其非河間獻王之後言禮樂者莫有<md:KR4f0025_SBCK_043-3b>¶過焉者
也¶
　　　書花間集後¶
花間集十卷蜀衞尉少卿趙𢎞祚編作者凡一十七人
蜀之¶士大夫外有仕石晉者有仕南唐南漢者方兵戈
俶擾之㑹¶道路梗塞而詞章乃得逺播選者不以境外
為嫌人亦不之¶罪可以見當日文網之疎矣坊板譌字
<pb:KR4f0025_WYG_043-5b>
最多至不能句讀此¶舊刻稍善爰藏之而書其後¶
　　　書尊前集後¶
尊前集二巻不著編次人姓氏萬歴十年嘉興顧梧芳
鏤板¶以行僉以謂顧氏書也康熙辛酉冬予留呉下有
持吳文定¶公手抄本告售書法精楷卷首識以私印書
肆索直三十金¶取顧氏本勘之詞人之先後樂章之次
第靡有不同始知是<md:KR4f0025_SBCK_043-4a>¶集為宋初人編輯較之花間集音
調不相逺也既還其書因¶識于顧氏本後
<pb:KR4f0025_WYG_043-6a>
　　　樂府雅詞跋¶
吳興陳伯玉書録解題載曽端伯所編樂府雅詞十二
卷拾¶遺二卷予從藏書家徧訪之未獲也既而抄自上
元焦氏則¶僅上中下三卷及拾遺二卷而已繹其自序
稱三十有四家¶合三卷詞人止有此數信為足本無疑
卷首冠以調笑絶句¶云是九重傳出此大晟樂之遺音
矣轉踏之義碧雞漫志所¶未詳九張機詞僅見于此而
髙麗史樂志文宗二十七年十¶一月教坊女弟子楚英
<pb:KR4f0025_WYG_043-6b>
奏新傳九張機用弟子十人則其節¶度猶具所謂禮失
而求諸野也道宫薄媚西子詞排徧之後¶有入破虗催
衮徧催拍歇拍煞衮其音義不傳拾遺則以調<md:KR4f0025_SBCK_043-4b>¶編次第
曩見雞澤殷伯巖曲周王湛求永年申和孟隨叔言¶作
長短句必曰雅詞蓋詞以雅為尚得是編草堂詩餘可
廢¶矣¶
　　　跋典雅詞¶
典雅詞不知凡幾十冊予未通籍時得一冊于慈仁寺
<pb:KR4f0025_WYG_043-7a>
集牋¶皆羅紋惟書法潦草蓋宋日胥史所抄南渡以後
諸公詞也¶後予分纂一統志崑山徐尚書請于
朝權發明文淵閣書¶用資考證大學士令中書舍人六
員編所存書目中亦有典¶雅詞一冊予亟借抄其副以
原書還庫始知是編為中祕所¶儲也既而工部郎靈夀
傅君以家藏抄本詞四冊貽予則尺¶度題牋與予曩所
購無異攷正統中文淵閣書目止著諸家¶詞三十九冊
而無典雅之名疑即是書著録者未之詳爾予<md:KR4f0025_SBCK_043-5a>¶所得不
<pb:KR4f0025_WYG_043-7b>
及十之二然合離聚散之故可以感已¶
　　　書絶妙好詞後¶
詞人之作自草堂詩餘盛行屏去激楚陽阿而巴人之
唱齊¶進矣周公謹絶妙好詞選本雖未全醇然中多俊
語方諸草¶堂所録雅俗殊分顧流布者少後乃於藏書
家抄得嘉善柯孝¶亷南陔重鋟之作者百三十有二人
第七巻仇仁近詞殘闕¶目亦無存可惜也公謹自有薲
洲漁笛譜其詞足與陳衡仲¶王聖與張叔夏方駕
<pb:KR4f0025_WYG_043-8a>
　　　書沈氏古今詞譜後¶
呉江沈光禄伯英審音律罷官歸撰嘯餘譜歌南曲者
奉為¶圭臬鄉人目曰詞隱先生論者惜其未譜詩餘康
熙丁亥春¶過徐檢討豐草亭見有古今詞譜二十卷檢
討思付開雕予<md:KR4f0025_SBCK_043-5b>¶借歸讎勘始而信既而不能無疑焉夫
四聲二十八調言樂¶章者所共知也宮聲七曰正宮曰
髙宮曰中呂宮曰道宮曰¶南呂宮曰仙呂宮曰黄鐘宮
商聲七曰大石調曰髙大石調¶曰雙調曰小石調曰歇
<pb:KR4f0025_WYG_043-8b>
指調曰林鐘商曰越調羽聲七曰般¶涉調曰髙般涉調
曰中呂調曰正平調曰南呂調曰仙呂調¶曰黄鐘調角
聲七曰大石角曰髙大石角曰雙角曰小石角¶曰歇指
角曰商角曰越角惟變徵不見收按其序固不可紊¶也
沈氏譜首黄鐘乃不分宮羽存正宮道宮而去髙宮由
是¶生于黄鐘者混矣存大石去髙大石由是生于太蔟
者闕矣¶中呂仙呂不分宮調又刪去髙般涉南呂黄鐘
三調由是生¶于南吕者混且闕矣至于角聲生于應鐘
<pb:KR4f0025_WYG_043-9a>
則全略之吾未得¶其解也若夫宫調未詳者凡二百七
十餘闋沈氏裒為一卷<md:KR4f0025_SBCK_043-6a>¶附于末徵諸宋史樂志帝賜羣
臣酒皆就坐宰相飲教坊奏¶傾杯樂百官飲奏三臺蓋
傾杯樂惟林鐘商無之三臺有十¶三調此諸曲所以不
同也至若破陣子正宮也朝中措黄鐘¶宮也小重山雙
調也萬年歡杏園春菩薩蠻中呂也石州慢¶越調也六
州歌頭大石調也太平時小石調也此當分注于¶諸調
者也又如正宮有破陣樂雙調有抛毬樂不專林鐘商
<pb:KR4f0025_WYG_043-9b>
也大石調有清平樂不專越調也歇指調有洞仙歌不
專中¶呂仙呂調也中呂調有瑞鷓鴣不專般涉調也仙
呂調有齊¶天樂不專正宮也有彩雲歸不專中吕調也
林鐘商有風入¶松不專雙調也此百世之下尤難臆斷
者也檢討工于詞所¶輯詞苑叢譚流布已久試取詞譜
更正之母使四聲二十八¶調之序棼絲不治然後出而
鏤板傳于世不亦可乎遂書卷<md:KR4f0025_SBCK_043-6b>¶後歸之¶
　　　回溪史韻跋
<pb:KR4f0025_WYG_043-10a>
回溪錢諷字正初吾鄉人也所撰史韻四十九卷予嘗
見宋¶時鋟本于京師僅存七冊嫌其殘闕未之録也歸
田之後始¶大悔之從琴川毛氏長洲何氏訪其所藏合
之才十七卷亟¶寫而存之笥宋人兔園冊類摘雙字編
四聲以便簡閱回溪¶獨采成語有多至三四句者未嘗
割裂原文信著書之良法¶矣天下之寶離者㑹有合時
安知後來所求不適少此十七¶卷邪¶
　　　禮部韻略釋疑跋
<pb:KR4f0025_WYG_043-10b>
韻書自陸法言孫愐後經丁度等審定韻略禮部以之
頒行¶惟其略也故孫諤毛晃黄啓宗黄積厚張貴謨等
代有廣益<md:KR4f0025_SBCK_043-7a>¶景定間廬陵進士歐陽徳隆輯釋疑五卷以
便塲屋之士隋¶唐以來之分部未嘗紊也契丹僧行均
撰龍龕手鑑三卷本¶之華嚴三十六字母蒲傳正帥浙
西首刋是書而鄭樵六書¶略以為聲經音緯韻學始備
由是韓道昭之五音集韻黄公¶紹之韻㑹舉要東冠以
公洽冠以夾而淳祐中劉淵又并二¶百六部為一百七
<pb:KR4f0025_WYG_043-11a>
部舉隋唐以來之分部舍先民之章程顛¶倒其倫次羣
變而入浮屠氏之學可乎不可乎是編猶未改¶韻書分
部之舊訓必有徵字必有紐何嘗不精且密學者守¶之
以當圭臬作為詩賦無害于辭勿戾于義斯可矣若必
專¶心四聲七音之微妙然後可以言詩此六一居士所
云儒釋¶不兩能者已萬歴中重編内閣書目云是編嘉
熈間四明余¶天柱曽雕于嘉禾郡齋<md:KR4f0025_SBCK_043-7b>¶　　　書韻府羣玉後
<pb:KR4f0025_WYG_043-11b>
杜工部集有漫與五言絶句九首又七言云老去詩篇
渾漫¶與春來花鳥莫深愁渾漫與者言即景口占率意
而作也其¶後蘇子瞻黄魯直楊廷秀諸公皆襲用之押
入上聲語韻姜¶堯章蟋蟀詞云豳詩漫與笑籬落呼燈
世間兒女段復之詞¶云詩句一春渾漫與紛紛紅紫俱
塵土陰時夫輯韻府羣玉¶亦采入語字韻中蓋自元以
前無有讀作漫興者迨楊亷夫¶作漫興七首妄謂學杜
者先得其情性語言必自漫興始而¶其弟子呉復從而
<pb:KR4f0025_WYG_043-12a>
傅會之注云漫興者老杜在浣花溪之所¶作也漫興之
為言蓋即眼前之景以為漫成之辭其言語似¶村而未
始不俊此杜體之最難學者自亷夫詩出而世之人¶遂
盡改杜集之舊易與為興矣時夫韻府學者每笑其弇
陋<md:KR4f0025_SBCK_043-8a>¶然猶識字乃知勤于學者雖兔園冊子正未可廢爾¶
　　　汗簡跋¶
汗簡六卷略敘目録一卷周宗正丞書學博士洛陽郭
忠恕¶集七十一家篆法鳥跡科斗畢具其書目多後世
<pb:KR4f0025_WYG_043-12b>
罕見忠恕¶别撰佩觿宋史藝文志並著于録佩觿有雕
本而是編無之¶予偶得舊抄一冊愛其竒古又一依説
文始一終亥次序後¶附宋虞部員外郎李直方髙士鄭
思肖跋尾錢唐汪主事立¶名堅請發雕遂鋟諸棗木嗚
呼小學之不講俗書繁興三家¶村夫子挾梅膺祚之字
彚張自烈之正字通以為兔園冊問¶奇字者歸焉可為
齒冷目張也予也僑吳五載力賛毛上舍¶扆刊說文解
字張上舍士俊刋玉篇廣韻曹通政寅刋丁度¶集韻司
<pb:KR4f0025_WYG_043-13a>
馬光類篇將來徐鍇之說文繫傳歐陽徳隆之韻略<md:KR4f0025_SBCK_043-8b>¶釋
疑必有好事之君子鏤板行之者庻幾學者免為俗學
所¶惑也夫¶
　　　類篇跋¶
類篇十四卷卷分上中下凡四十二卷附目録三卷于
後先¶是丁學士度奉詔修集韻奏乞委修韻官别為類
篇與集韻¶相副施行于是王檢討洙胡學士宿掌光禄
禹錫張大理次¶立范學士鎮司馬學士光先後排纂成
<pb:KR4f0025_WYG_043-13b>
書草創于寶元二年¶十一月至治平四年十二月上之
朝洵非易也自秦丞相斯¶作倉頡篇七章漢閭里書師
合中車府令髙爰歴太史令敬¶博學并為一篇揚雄班
固順續之杜林注之永元間汝南許¶慎說文解字行分
别部居凡十四篇始于一終于亥由是梁¶顧野王撰玉
篇宋徐鍇作繫傳咸發明說文之㫖治平中類<md:KR4f0025_SBCK_043-9a>¶篇書出
推源析流而輕重淺深清濁之變迭用旁求猶不改¶倉
頡篇部居之舊先民之規矩略存焉後此而始一終亥
<pb:KR4f0025_WYG_043-14a>
之¶序莫有講習者矣書成于范氏而進于司馬氏篇首
冠以序¶係睂山蘇轍之文為范學士作¶
　　　書淳化閣帖夾雪本後¶
淳化閣帖十卷摹自王著等董逌詆之謂決磔鈎剔更
無前¶人意然當時珍惜特甚藏板御書院惟大臣進登
二府者賜¶以一本耳所謂官法帖是也歐陽永叔時板
已被焚稱舊本¶為難得況後此又數百年乎夾雪本舊
藏顧大理家後歸蒋¶氏宛平劉大夫知鎮江府日購得
<pb:KR4f0025_WYG_043-14b>
之其公子攜之濟上歲在¶庚戌觀焉中多闕文補以文
氏唐氏所藏本皆逺遜原帖其¶以夾雪名者螙食其墨
以素紙裝之若六花之散于几席也<md:KR4f0025_SBCK_043-9b>¶蓋自棗材既裂後
遂&KR1498;以銀鋌世多以此驗其偽真是本裂¶處以木補之
殆在銀鋌未&KR1498;之先賜本之僅存于今者矣法¶帖之傳
于世各有源流可考而吳中黠工每割裂跋尾圖書¶以
眩人耳目雖善鑒者或致疑焉若是帖之見蝕于螙其
文¶宛轉糾纒字畫無損巧過漏痕釵股龜魚蟲鳥柳薤
<pb:KR4f0025_WYG_043-15a>
之篆即¶至黠者不能仿其萬一宜有力者所共寶也觀
于是而知古¶人未可輕詆永叔謂其難得是誠知言¶
　　　題江都王氏家藏閣帖¶
閣帖棗木傳刻易失其真而世寶之吾鄉天籟閣藏有
初搨¶足本題以千金後經亂失去以予所見函山劉氏
夾雪本已¶闕三卷補以别紙退谷孫氏則僅存二卷而
已是本首尾完¶好獲覩銀鋌未&KR1498;時生面宜為鶴臯主
人真賞也<md:KR4f0025_SBCK_043-10a>¶
<pb:KR4f0025_WYG_043-15b>
　　　石刻鋪敘跋¶
石刻鋪敘二卷宋建昌曽宏父撰卷末有後序書字季
卿其¶敘孟蜀九經及思陵御書石經本末特詳又南渡
以後祕閣¶帖亦詮訂有序按宏父本名惇紹興十三年
以右朝散郎知¶台州府事其以字稱者避光宗諱也臨
安書肆陳思輯寶刻¶叢編援据頗廣顧不及是編予從
射瀆就堂上人抄而藏之¶不啻象犀珠玉之外網得珊
瑚木難然
<pb:KR4f0025_WYG_043-16a>
　　　絳帖平跋¶
鄱陽姜堯章撰絳帖平二十卷予捜訪四十年始抄得
之僅¶存六卷爾記在都下于孫侍郎耳伯所獲觀宋搨
絳帖二冊¶光采煥發令人動魄驚心過眼雲烟至今攪
我心也堯章于¶書法最稱精鑒其言曰小學既廢流為
法書法書又廢唯存<md:KR4f0025_SBCK_043-10b>¶法帖帖雖小技上下千載關涉史
傳為多故于是編條疏而¶考證之一一别其偽真察及
苖髪其餘若續書譜禊帖偏旁¶考保母墓甎皆能伐其
<pb:KR4f0025_WYG_043-16b>
皮毛啜其精髓比諸黄長睿王順伯¶為優抑絳帖摹自
劉次莊著有釋文二卷外有黄庭堅跋一¶卷榮芑釋文
并說一卷无名子字鑑二卷而今要不可見矣¶惜哉¶
　　　隸續跋¶
隸續二十一卷范氏天一閣曹氏古林徐氏傳是樓含
經堂¶所藏僅七卷而已近客呉關訪得琴川毛氏舊抄
本雖殘闕¶過半而七卷之外増多一百一十七翻末有
乾道三年弟邁¶後序繹其辭尚有隸韻隸圖而今不得
<pb:KR4f0025_WYG_043-17a>
見矣又淳熙六年添¶差通判紹興軍府事喻良能亦有
跋尾稱隸釋二十七卷隸<md:KR4f0025_SBCK_043-11a>¶續十卷既墨于版復冥捜旁
取又得九卷則當時刊本亦止¶一十九卷將毋餘二卷
為隸韻隸圖邪要之闕文難以復完¶合依婁氏漢隸字
源目録次序取陳氏寶刻叢編所有補之¶庻幾十得其
四五矣¶
　　　書蘭亭續考後¶
蘭亭續考二卷錢唐俞松續桑世昌考而著録也卷中
<pb:KR4f0025_WYG_043-17b>
載檇¶李沈虞卿氏跋五考之宋史無傳至元嘉禾志第
書沈揆梁¶克家榜進士注云侍從顧不書其字金史交
聘表大定二十¶九年閠五月宋遣沈揆韓侂胄來賀登
位又不書其官今觀¶五跋其一云上即大位之初揆以
國子祭酒召入都越旬日¶被命使燕過定武得此本後
三年來守呉郡裝為一卷所云¶上即大位者光宗也按
中興館閣續録題名揆字虞卿嘉興<md:KR4f0025_SBCK_043-11b>¶人紹興三十年進
士淳熙十年七月以祕書少監兼國史院¶編修官十一
<pb:KR4f0025_WYG_043-18a>
年十一月進祕書監十四年五月為祕閣修撰¶江東運
副紹熙四年以權吏部侍郎兼實録院同修撰而正¶徳
姑蘇志守令表揆以中大夫祕閣修撰紹熙二年六月
任¶四年二月除司農卿合虞卿跋及諸書勘之虞卿之
歴官本¶末略具矣續考又載魯長卿氏藏有蘭亭㑹妙
卷伊孫之茂¶字伯秀别字雪村跋其尾稱兒時侍先祖
龍舒府君坐膝上¶觀此今已七十年不覺感愴按周益
公必大撰朝請大夫海¶鹽魯詧墓碑伯秀得附書名跋
<pb:KR4f0025_WYG_043-18b>
言龍舒府君者大夫長子承¶議郎通判舒州可簡也虞
卿好古魯氏會妙卷後亦歸之此¶伯秀有感愴之言要
之兩公跋語皆條暢不類董逌軰之晦¶澀詩所云昔我
有先正其言明且清者非與吾鄉張元成嘉<md:KR4f0025_SBCK_043-12a>¶禾志不傳
至元所修失之太簡其後柳琰鄒衡趙瀛劉應鈳¶排纂
舊聞日就放失文獻無徵尚論者徒深浩歎而已因覽¶
俞氏書有感識于卷末¶
　　　寶刻叢編跋
<pb:KR4f0025_WYG_043-19a>
宋史藝文志載宋敏求有寶刻叢章三十卷拾遺三十
卷度¶南渡後已失傳臨安書肆人陳思所撰寶刻叢編
二十卷頗¶中條理金石文跋藉其會稡卷中隸續諸條
予嘗取以補原¶書二十一卷之闕當南渡之後君臣無
意復讎編地志者若¶祝穆王象之潘自牧之徒河淮以
北陷蕃州郡志不復載思¶獨博采九域圖經所遺一一
識之其識髙于朝士一等矣¶
　　　盛熈明法書考跋
<pb:KR4f0025_WYG_043-19b>
法書考八卷元盛熙明撰虞揭歐陽三鉅公序之熙明
龜兹<md:KR4f0025_SBCK_043-12b>¶人家豫章嘗游四明著補陀洛迦山考詩言滄洲
到處即為¶家是已以近臣薦備宿衞為夏官屬斯編創
于至順二年進¶于元統二年其文約其㫖該不意九州
之外乃有此人¶
　　　跋名蹟録¶
崑山朱珪精于篆刻一時碑版多出其摹勒因取平生
所刻¶文字一一志之曰名蹟録凡六卷附以贈言一卷
<pb:KR4f0025_WYG_043-20a>
其第五巻¶載盧熊所撰遷善先生郭君墓志銘郭君名
翼字羲仲善七¶言近體詩人號郭五十六後之選明詩
者入之明人¶之列且云洪武初徵授學官度不能有所
自見怏怏而卒不¶知翼卒于至正二十四年七月熊志
可據其為訓導仕于元¶也由郭¶君本末推之則考證失
真者多矣<md:KR4f0025_SBCK_043-13a>¶　　　衎齋印譜跋¶
漢官私印俱用撥蠟鑄其後象犀硨磲瑪瑙取材愈廣
<pb:KR4f0025_WYG_043-20b>
至王¶元章始易以花乳石于是青田稷下里羊求休所
産皆入礱¶琢矣吾宗衎齋自漢以來捜羅甚博而審取
其尤者作譜五¶冊以視復齋嘯堂所收不啻一粟之比
千囷也衎齋好古孜¶孜如不及繼此必倍蓰于是衰年
可假當再跋之¶
　
　
　曝書亭集巻四十三

<pb:KR4f0025_WYG_044-1a>
欽定四庫全書
　曝書亭集卷<md:KR4f0025_SBCK_044-1a>¶四十四¶
　　　　　　　　　　翰林院檢討朱彞尊撰

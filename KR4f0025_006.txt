# -*- mode: mandoku-view; -*-
#+TITLE: 曝書亭集
#+DATE: 2015-09-11 17:24:25.542740
#+PROPERTY: ID KR4f0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0286-006曝書亭集-卷第六.
<pb:KR4f0025_SBCK_006-1a>¶
曝書亭集卷第六¶
　　　　　　　　　　　　秀水　朱彞尊　&KR0236;鬯¶
　古今詩(五)¶
　　昭陽單閼¶
　　　永嘉元日¶
官舎紅梅放繁花一樹春誰憐元日㑹無復故郷人¶
　　　元夕寄故郷諸子¶
戍鼓動髙城靑燈曖虚壁爲報故園人天涯此元夕¶
　　　山雪¶
山雪消猶未江梅凍巳殘龍蛇翻逺蟄鳥雀凜相看短服裝¶
緜少深杯入手乾今宵聞擊柝轉憶北城寒¶
　　　夢中送祁六出&KR0028;¶
<pb:KR4f0025_SBCK_006-1b>¶
酌酒一杯歌一篇沙頭落葉何紛然朔方此去幾時返南浦¶
送君眞可憐遼海月明霜滿野陰山風動草連天紅顔白髮¶
雙愁汝欲寄音書何處傳¶
　　　憶河豚二首¶
正月河豚美嘗時下箸貪未應居海曲翻遣憶江南野老匙¶
眞滑西施乳更甘還持春酒榼爛醉與朋簪¶
下若槎頭鱠松江巨口鱸嘉魚吾所欲美味爾終輸一食輕¶
生慣頻年入&KR0319;無故郷弛海禁應得飽春㕑¶
　　　賦得歸鴈寄曹使君雲中¶
萬里南來鴈歸飛又一羣三江重汎汎二月正紛紛顧影愁¶
官燭懷書望浦雲&KR0028;門他夜月應得故人聞¶
　　　舍弟(&KR0156;鑒)逺訪東甌喜而作詩¶
<pb:KR4f0025_SBCK_006-2a>¶
急難逢令弟訪我自江東頓喜羇愁豁兼聞道里通晴江空¶
翠裏春草亂山中知汝南來日西陵定遇風¶
　　　題朱十江東見弟詩後(錢唐)諸九鼎(駿男)¶
　有客傳朱十江東見弟詩長城四十字孰敢近偏師¶
　　　永嘉雜詩二十首¶
　　　　松臺山¶
蒼蒼山上松颯颯松根雨松子落空山朝來不知處¶
　　　　斜川¶
九曲斜川水分流到海濵金釵河上月留照浣紗人¶
　　　　靑牛塢¶
我行白鹿城曉入靑牛塢長嘯不逢人松門已亭午¶
　　　　春草池¶
<pb:KR4f0025_SBCK_006-2b>¶
謝公去巳久空餘池上樓春風園栁色朝夕使人愁¶
　　　　太玉洞¶
亭亭五粒松華蓋神君宅風吹寸草生依然緑袍色¶
　　　　東山¶
判向花前醉何難典緼袍江南春可樂策馬自蘭皋¶
　　　　南亭¶
薄雲雨初霽返照南亭夕如逢秋水生我亦西歸客¶
　　　　西射堂¶
已見官梅落還聞谷鳥啼愁人芳草色緑徧射堂西¶
　　　　北亭¶
日落空水深潮迴春岸白時有看山人江南望江北¶
　　　　&KR0012;嶼¶
<pb:KR4f0025_SBCK_006-3a>¶
&KR0012;嶼題詩處中川激亂流相看風色暮未可䌫輕舟¶
　　　　謝客巖¶
朝看白雲飛暮看白雲宿聞有山阿人曽歌白雲曲¶
　　　　花栁塘¶
山雪初消盡春塘亂水喧州人還幾日相見樂游原¶
　　　　吹臺¶
仙人留吹臺近在南山麓上有半死桐下有&KR0012;生竹¶
　　　　吳橋港¶
聞說吳橋港荷花百里開當年王内史五月櫂&KR0179;迴¶
　　　　白水漈¶
雲峰斷人行活活風泉落知有山桃花靑春&KR0036;紅萼¶
　　　　斤竹澗¶
<pb:KR4f0025_SBCK_006-3b>¶
谷口啼清猨巖花&KR0644;深露美人兮不來風篁自朝暮¶
　　　　瞿谿¶
鳥驚山月落樹靜谿風緩法鼓響空林巳有山僧飯¶
　　　　華嚴山¶
聞昔華嚴寺頻經逸少過洮河流石研未若此中多¶
　　　　上戍渡¶
月露下檣烏天風靜江樹何處夜歸人歷歷沙中語¶
　　　　緑嶂山¶
谿山百里陰霜葉鳴瑟瑟試鼓丘中琴定有幽人出¶
　　　雨¶
城晚吹煙霧風迴渡水雲入林初漠漠潤礎旋紛紛響愛靑¶
荷葉凉思白練裠西堂有官燭更遣夜深聞¶
<pb:KR4f0025_SBCK_006-4a>¶
¶
逺客淸樽夕虚堂玉露秋&KR0028;山頻北望河漢巳西流葉落他¶
郷樹砧催故國樓今宵看織女未必詣牽牛¶
　　　東甌王廟¶
九牧維揚外三江霸越餘(王勾踐之後同長沙王呉芮/率百越師從漢祖入&KR0028;滅楚)入&KR0028;從漢約¶
遵海裂秦墟豪俊宜如此艱難氣不除策功&KR0642;項藉分壤接¶
無諸迹異尊黄屋忠能奉簡書長沙堪伯仲百濮定何如萬¶
古開王㑹&KR0012;城指帝車(永嘉城象北/斗號斗城)靈旂存髣髴過客盡欷歔¶
殿瓦年頻坼霜林日漸疎躨跜山&KR0294;立苔蘚石堂虚側想風¶
雲㑹乗時草昧初逺塗今日暮下拜獨躊躇¶
　　　華陽精舍贈源上人¶
支公櫪上馬謝客郡東山繋馬林亭外看山日暮還瑶華猶¶
<pb:KR4f0025_SBCK_006-4b>¶
未折桂樹尚堪攀試醉陶潛酒狂歌白石間¶
　　　郡東山對月有懷周四(吉亥)陳大(枕)吴二(周瑾)¶
白露侵亭幔凉煙滿桂叢如何秋色裏不與故人同蕭颯聞¶
風葉飛揚見羽蟲南樓滅明燭佇望海雲東¶
　　　秋日對酒江心寺同髙石埭(駿升)作二首¶
謝監尋山日江童擊汰迎寒潮天外落秋草渡頭生歷覽窮¶
&KR0012;嶼逍遥倚化城行㕑深樹裏乳酒正須傾¶
驟雨連山暗回風病葉飛入林初緩帶改席忽沾衣客醉從¶
髙枕川長得斷磯扁舟憐范蠡鰕菜久忘歸¶
　　　雨¶
斷續江天雨涼風滿戸庭轉添秋草緑更洗暮山靑積霧猶¶
沉樹明河早見星南亭有歸客朝夕待揚舲¶
<pb:KR4f0025_SBCK_006-5a>¶
　　　夜渡永嘉江入黃嶴¶
絶岸蒼茫水窮山斷續風雨歸沉黒蜧川暝失丹楓華髮垂¶
垂短悲歌處處同最憐中澤裏深夜有哀鴻¶
　　　送吳二先輩還漢陽¶
漢南歸思遶晴川湓浦西風送客&KR0179;莫上武昌門外望斷腸¶
楊栁似當年¶
　　　九月十四日夜月¶
坐惜如珪月懷人歷九秋&KR0028;山仍逺道西北有髙樓苦憶前¶
溪别應添少婦愁淸輝憐玉臂獨自下簾鈎¶
　　　返照¶
返照開寒峽江城入翠微明霞飛不落獨鳥去還歸是處聞¶
吹角髙樓尚曝衣山家多畏虎應各掩柴扉¶
<pb:KR4f0025_SBCK_006-5b>¶
　　　&KR0012;嶼亭對月¶
皎月空江滿寒雲萬里收纖毫瞻顧&KR0567;怳忽動潛虯望逺髙¶
樓&KR0327;行歌半夜舟南征有鴻鴈相傍宿沙頭¶
　　　雨渡永嘉江夜入柟溪¶
落日下崦嵫飛雨自崇墉駕言出北郭汎舟横東江近岫旣¶
凌緬遥岑亦濛籠葱靑水竹交乃有樵逕通潛虯寒載蟄海¶
鷗夕來&KR0031;顧望雲葉開張星昏已中荒岡響哀狖枉渚遵輕¶
鴻故郷日以逺川路靡克終寄言薜蘿客歲宴期來同¶
　　　題廊下村主人壁¶
江城獨客一千里海月愁人十上&KR0246;夢裏還家無長物天涯¶
歸思逼殘年飢寒僮僕今何有雨雪&KR0028;山劇可憐珍重主人¶
投轄飲幾回把酒意茫然¶
<pb:KR4f0025_SBCK_006-6a>¶
　　　華壇望鴈宕山歌贈方十三(朱生)朱十八(振嘉)¶
我昔逢羽人迢迢歷滄海貽我神山鴈宕圖玉笈金箱至今¶
在夢想忘歸亭上游琪花瑶草幾春秋崩流一萬丈濯足大¶
龍湫邇來作客荒山道欲往層崖事幽討方君遇我顔色親¶
朱子更覺人情好攬環結珮山澤間樂酒今夕須歡顔登華¶
壇之絶頂眺鴈宕之迴巒雲容容兮欲雨水嘈嘈兮下山遥¶
岑出没不可以悉數但見哀禽離獸日暝而俱還君不見宗¶
少文當年意興眞軼羣名山臥遊不得見眼前圖畫空紛紛¶
君不見謝康樂跡近名山逺城郭咫尺丹梯竟未登江南江¶
北徒丘壑我今得偕二子從遥看一百二髙峰彈琴坐待天¶
邊月攜手同行石上松荆榛極天路參錯惆悵平生逺游諾¶
安得仙人相贈九節筇招爾雲中兩黄鶴¶
<pb:KR4f0025_SBCK_006-6b>¶
　　　病橘¶
病橘何年植巡簷許數過他郷淹歲月此樹漸婆娑滿院飛¶
蟲繞空庭落日多向來懷袖意華實竟蹉跎¶
　　　西陵後感舊¶
潘安曽對酒吳質數論文舊史悲難續斯人意不羣一爲江¶
海别遽作死生分淒斷山陽&KR0327;那堪歲歲聞¶
　　　文丞相祠¶
尚憶文丞相當年此誓師計成猶轉戰事去祗題詩竹柏空¶
祠屋牲牢尚歲時鴟&KR0421;他日恨異代有同悲(謂永嘉諸生/鄒維則也)¶
　　　歸次臯亭山作¶
去年雨雪桃花嶺此日煙波檇李&KR0179;相值臯亭山上月離家¶
一十二迴圎滄江游子愁心劇白髮髙堂望眼穿行李自憐¶
<pb:KR4f0025_SBCK_006-7a>¶
垂槖返田園生計轉茫然¶
　　閼逢執徐¶
　　　别李(繩逺)¶
鴻鴈歲北向鷓鴣日南征棄置父母邦各事萬里行我游踰¶
上谷君去適昆明迢迢異郷縣邈若參辰星登艫即長道祖¶
席依修坰俯視溝水流仰見浮雲平居人有餘戚況乃衢路¶
情昔賢重離别努力期修名忠信苟不渝川陸猶戸庭日遄¶
月斯邁暑往寒再更但令長相思何慮不合幷¶
　　　送孫處士(默)還黄山¶
蕪城客散亂烏啼别業黃山路不迷後夜相思秋色逺月明¶
三十二峰西¶
　　　淮陰城下作¶
<pb:KR4f0025_SBCK_006-7b>¶
岸栁行將徧郊扉日漸昏淮陰十萬戸誰解飯王孫¶
　　　七夕雨¶
七夕他郷雨&KR0012;舟下相城戍樓連樹黒漁火隔河明且展輕¶
衾臥難沽濁酒傾故園兒女在相憶定含情¶
　　　黄河夜月¶
落月黄河曲先秋白露寒牽牛何皎皎桂樹此團團直北程¶
難計天南淚不乾居人掩閨夕知已夢長安¶
　　　謁先賢仲子祠¶
光岳鍾靑帝明禋配素王丗家猶不泯俎豆儼成行力飬嗟¶
何及長貧更可傷如聞琴瑟在千載感升堂¶
　　　分水廟酬髙大(佑釲)¶
落月西風動戍樓津亭官栁繫輕舟行人莫唱思歸調汶水¶
<pb:KR4f0025_SBCK_006-8a>¶
南來已北流¶
　　　守牐淸源驛凡五日不得度¶
淸源驛路接幽燕日日沙頭但繋&KR0179;五兩南風空自好無由¶
吹送衞河邊¶
　　　臨淸州大寧寺¶
西北浮雲過雨晴香臺落日散髙城逺煙歸鳥忽雙下法鼓¶
空林時一鳴江海幾人懸夢寐詩書無地問柴荆勞生擾擾¶
成何事目極&KR0028;山萬里情¶
　　　曉發東光縣¶
際曉投前路衝寒祗緼袍&KR0028;河仍鼓角舟楫巳風濤落月金¶
樞動疎煙土銼髙謀生宜有策筋力爾徒勞¶
　　　靑縣同髙大(佑釲)雨泊¶
<pb:KR4f0025_SBCK_006-8b>¶
黄河秋潦急羣盗正紛紛去逺驚秋半愁多語夜分空城寒¶
更雨哀角斷還聞正值南飛鴈嗷嗷度海雲¶
　　　董子祠¶
漢日江都相荒祠舊水濵玉杯存俎豆靑簡重天人夕鳥窺¶
園下秋花裛露新淒涼不遇賦千載一沾巾¶
　　　八月十五夜集天津曹武備(斌)官舍分韻得牀字¶
北里商歌倚笛牀層城秋色轉蒼涼&KR0028;河西望猶千里(時余將/&KR0244;雲中)¶
烏鵲南飛更幾行冷露自零叢桂樹深杯無那鬱金香習池¶
不改山翁興倒載還同舊葛疆¶
　　　髙博士(恒懋)席上留贈公子(緝睿)二首¶
列席先投轄升堂喜盍簪飄零忘薊北風物盡江南滄酒瓷¶
甖滿張棃白露甘留連如意舞更與阿戎談¶
<pb:KR4f0025_SBCK_006-9a>¶
西陸淸秋&KR0049;東山舊宅開壺觴兼日夕文詠許追陪且爲看¶
花起還愁上馬回春風倚歸櫂賭墅定重來¶
　　　岀居庸&KR0028;¶
居庸&KR0028;上子規啼飲馬流泉落日低雨雪自飛千嶂外榆林¶
祇隔數峰西¶
　　　土木堡¶
平蕪一簣狼山下九月驅車白霧昏到眼&KR0028;河成故迹傷心¶
土木但空屯元戎苦戰翻迴蹕諸將論功首奪門早遣金繒¶
和社稷祠官誰奉裕陵園¶
　　　宣府鎭¶
髙城西北控燕都吹角淸秋落日&KR0012;尚憶武皇巡玉塞親從¶
鎭國剖金符宮槐御栁今蕭瑟虎圈鷹坊舊有無邊事百年¶
<pb:KR4f0025_SBCK_006-9b>¶
虚想像誰誇天險塞飛狐¶
　　　上谷道中¶
急雪千山下渾河萬里流揺鞭逢漢使走馬入雲州¶
　　　苦寒行¶
九州皆可歷何爲雲中居聽我歌苦寒泣下沾衣裾(一/解)寒風¶
利如刀雪花大如席重裘如束水安問絺與綌(二/解)白日無光¶
晶驚沙但茫茫舍我四方事土室獨摧藏(三/解)白登自言髙乃¶
是太古雪漚洟自言深腹堅不可裂(四/解)斧冰持作糜餔糜糜¶
巳冰展轉長宵中晨夙不得興(五/解)攬衣未及帶手龜血出漉¶
嚴霜割我面哽咽不得哭(六/解)男兒可憐蟲出門思故郷寧飮¶
吳市酒不樂邯鄲倡(七/解)¶
　　　傷歌行¶
<pb:KR4f0025_SBCK_006-10a>¶
北風其凉雨雪如擣栖栖素冠行彼周道(一/解)蟹則有筐蟬則¶
有緌父喪不葬誰憐我爲(二/解)瞻彼桓山有革其羽載鳴載揚¶
忽失其侶(三/解)力行雖疾不如奮飛逺望雖髙不如早歸(四/解)凡¶
百君子庶幾心惻翳桑之餓可以報德(五/解)¶
　　　十月十四日夜同曹使君雲州對月¶
&KR0036;軌自徂暑息鞅及&KR0007;冥迢迢沙際月皎皎雲中明臯禽警¶
朔吹别葉辭苦莖靑霜降北陸參井緬縱横主人託嘉藻休¶
澣寡所營悟彼行役艱曲宴奏中誠清樽湛瑶席&KR0567;首亦以¶
烹但言音塵闕豈意良覿幷謙謙君子柄習坎美不盈澄輝¶
矢相照慰我殷憂情¶
　　　十五日夜月¶
重陰積邊亭風&KR0049;異揚粤騈筵集親懿復此亭上月析析靜¶
<pb:KR4f0025_SBCK_006-10b>¶
衰林斐斐滿層闕清砧無緩響素雲屢興没客情易爲懷庶¶
用慰寂蔑哀鴈逝不居流芳久云歇天道互虧盈物理信昭¶
昧詩人戒太康職思永無忽霜露日夜零故郷渺難越悽愴¶
游子心獨坐待明&KR0036;¶
　　　十六日夜席上贈陳孝廉(容永孝㢘/戍邊)¶
晷運方代序感此成鬱陶良友縶白駒芳酒永今宵團圞東¶
城月萬象仍光昭誰言容輝減彌覺神理超哀笛奮層樓餘¶
響薄風霄悲哉逺征士氣轖不得驕沖魄㑹有宜盛滿誰能¶
要伯陽之流沙箕子去商郊苟懷艱貞節道德豈不劭申章¶
託微諷撫景荅長謡¶
　　　十七夜月¶
磊磊列宿明晼晼塞日晚盍簪數晨夕吾道豈云逺飛光上¶
<pb:KR4f0025_SBCK_006-11a>¶
層軒薄雲冒崇巘迢迢界斜漢惻惻引朔管圎靈乍警闕素¶
魄巳辭滿淸輝寧有渝潛德期日損幽人貞素履君子利往¶
蹇擇術雖殊塗心賞得所款感目旣多顔懷郷匪異&KR0103;申旦¶
陳苦言庶令勞者纂¶
　　　甲辰冬月朱十訪我塞上賦對月詩奉荅三首¶
(司里)曹溶(㓗躬)¶
　昔我登羅浮靈雲翼飛軒炎光扇四序曄曄神芝顔有美¶
　儼相從盛作游覽言芳蘭麗重墀列植皆翩&KR1473;洗爵命清¶
　醑鱠鯉出丹淵&KR0223;日駕輕檝跌蕩珠江前矢口吐嘉藻衆¶
　賔稱我賢聿來鴈門棲轉瞬八九年寒燠旣殊軌苦志何¶
　由宣燦燦金張徒凌忽若浮煙賴有同心士風雨仍勿愆¶
　樂莫故交樂遂賦明月篇¶
<pb:KR4f0025_SBCK_006-11b>¶
　月岀照城闉兵甲何洋洋連山寓餘里緜亘不可詳列營¶
　慘清角羽纛隨風翔束芻徵近郊飛駮蔚千行獵火耀繁¶
　星毳服禦嚴霜章甫謬司憲飭躬戒無荒蓬菅閉重闥民¶
　俗偕吉康方厪索處憂之子凌大江弗效兒女仁忼&KR0099;溢¶
　中腸曠觀幽與并回睇思故郷旦夕事游燕&KR0012;抱成匹雙¶
　何意塵土區逍遥奉圭璋¶
　圭璋愼中闕黽勉循昔經暫當展清輝釋憤於邊庭深雪¶
　蔽層阪修柏含靑英匡丗羡髙度緇塵詎能攖短褐濟三¶
　冬園葵待晨烹曲房翦茅茨靜見游鴻征文籍繞四座持¶
　酒忻共傾開懷玩流景哀樂全其貞悠悠道路間乃得親¶
　友生恒嶽有磐石足以喻精誠環顧王化周冀方息交兵¶
　卷組及良時無爲耽令名¶
<pb:KR4f0025_SBCK_006-12a>¶
　　　雲中至日¶
去歲山川縉雲嶺今年雨雪白登臺可憐日至長爲客何意¶
天涯數舉杯城晚角聲通鴈塞&KR0028;寒馬色上龍堆故園望斷¶
江村裏愁&KR0003;梅花細細開¶
　　　雲中客舍曹武備自津門以筐蟹銀魚見寄賦謝二¶
　　　首¶
千里三沽使傾筐異味傳霜螯初入手臘月更須憐重馬愁¶
&KR0028;吏香秔憶野田江郷好風物罷酒數歸年¶
水族殊郷至明燈夜不&KR0012;雪花寒意減玉盌近看無反厭流¶
匙滑宜將剰酒沽遥憐垂釣客白首向江湖¶
　　　贈周叅政¶
周君北地推風雅幾載栖遲白門下四壁蕭然竟罷官知君¶
<pb:KR4f0025_SBCK_006-12b>¶
亦是悠悠者匹馬西來訪故人相逢師友更情親自言溽暑¶
辭堂邑不覺辛盤換早春春晴風日官齋迥翰墨于今數公¶
等畫品眞同顧愷工隷書逺見鍾繇並貽我梅邊索句圖江¶
南春思到平蕪蒼苔濁酒尋常得冷蕊疎枝何處無紇干山¶
髙凍飛雀健歩移來緫蕭索不見黄須細細開惟愁白雪紛¶
紛落蘇武城邊送别遲桑乾河上已流澌遥將南浦離人曲¶
迸入西征横笛詞憐君此去壺&KR0028;道盍簪到處逢迎好澤潞¶
三時芳樹多江風五月歸帆早滄洲萬里憶田廬流水柴門¶
今尚虚卜鄰儻就移家約來共梅花溪上居¶
　　　絶塞¶
絶塞衝寒起妖星逼歲除幾時離畢昴三見改蟾蜍我友官¶
中禁憂時獨上書(謂楊給事雍建時上/疏言彗星見宜修省)由來天道逺垂象果何¶
<pb:KR4f0025_SBCK_006-13a>¶
如¶
　　旃蒙大荒落¶
　　　長歌行¶
糾糾葛屨行彼中逵豈無轅馬登髙則危(一/解)姬姜誨淫吉士¶
悼之赫赫王侯竊鈎笑之(二/解)羔羊之革可以禦冬狐貉雖温¶
君子固窮(三/解)誰謂松柏微霜萎而誰謂風雨雞鳴巳而(四/解)芻¶
蕘者謀先民所度志士立言豈必好爵(五/解)陟彼北山俯視崇¶
丘千秋萬歲孰知我憂(六/解)¶
　　　短歌行¶
飲酒當醉拔劒當歌人生相知樂豈在多(一/解)相彼中林枝葉¶
猗儺嚴霜一至焜黃奈何(二/解)飄飄寒風不知所届豈曰無衣¶
將子于邁(三/解)鳴鹿在囿載食其蒿男兒墮地惜無錢刀(四/解)明¶
<pb:KR4f0025_SBCK_006-13b>¶
星在天雨雪在野我思故人泣數行下(五/解)今夕不飲來日大¶
難今者不樂來朝永歎(六/解)¶
　　　和朱十短歌行(嘉興)鄭玥(隨始)¶
　北風烈烈雨雪載塗我思禦冬旨蓄則無(一/解)濯濯江湖曷¶
　取其魚緜緜逺道曷策其車(二/解)僕夫夙駕攬子之袪子無¶
　先路俟我城隅(三/解)尊有甘酒不在百觚俎有嘉肴不在兩¶
　羭(四/解)子有苑囿當推我居我有錢刀當念子需(五/解)蜉蝣迫¶
　暮傳語&KR2159;蛄今者不樂斯焉巳夫(六/解)¶
　　　鴈門&KR0028;¶
南登鴈門道騁望勾注巓山岡鬱參錯石棧紛鈎連度嶺風¶
漸微入&KR0028;寒未捐層冰如玉龍寓丈來蜿蜒飛光一相射我¶
馬忽不前抗迹懷古人千載誠多賢郅都守長城烽火靜居¶
<pb:KR4f0025_SBCK_006-14a>¶
延劉琨&KR0036;廣莫吟嘯扶風篇偉哉廣與牧勇略天下傳時來¶
英雄奮事去陵谷遷數子不可期勞歌爲誰宣嗷嗷中澤鴻¶
聆我慷&KR0099;言¶
　　　觀獵¶
白狼堆近雪嵯峨風卷黄雲入塞多盡道打圍春更好夕陽¶
飛騎&KR0567;毛河¶
　　　晚次崞縣¶
百戰樓煩地三春尚朔風雪飛寒食後城閉夕陽中行役身¶
將老艱難歲不同流移嗟鴈戸生計各西東¶
　　　滹沱河¶
滹沱河上流澌急騎馬春冰滑可憐百尺浮橋空斷板&KR0012;城¶
哀角動荒煙愁顔送老飢寒日絶塞因人雨雪邊轉憶江郷¶
<pb:KR4f0025_SBCK_006-14b>¶
多樂事花濃齊放五湖&KR0179;¶
　　　將次山陰墮馬傷足張明府(施大)枉顧逆旅餉酒賦¶
　　　謝二首¶
可怪乗船客今朝墮馬來半人宣武&KR0015;長路步兵哀地主逢¶
傾蓋天涯獨愛才淹留憐逆旅相餉竹根杯¶
果見軒車至倉皇啓夕扉亦知寛禮數強起著裳衣涕淚餘¶
生在泥塗萬事非遐方堅臥轍猶得藉光輝¶
　　　留贈王沙縣(泰塤)四首(文端公家屏孫)¶
黃閣先朝重清門絶塞存東山遺别墅丙舍有諸孫吳楚游¶
能徧詩書道自尊憑將飛蓋夕聮騎問詞源¶
墮馬愁方劇欣逢岀戸迎人扶妨折足家逺竟全生翦韭當¶
三月浮杯及二更熟知舟楫趣款款話南征¶
<pb:KR4f0025_SBCK_006-15a>¶
先臣典禮日相國去官初各建留侯策同傳賈傅書(文端公以爭/建儲去國至)¶
(先文恪掌大宗伯事/章凡三十上得允)聽歌增忼愾話舊各欷歔俯仰悲身丗相看¶
計盡疎¶
范甑萊蕪返王鳬葉縣歸飢寒仍不免子姓復何依挂壁蠲¶
租詔張羅款客扉由來被褐士萬慮與時違¶
　　　將之晉陽留别包十二(銘)¶
客程冰雪阻蕭&KR0028;蕙草芳時各未還此去尚同千里月相思¶
知隔幾重山¶
　　　七馬坊¶
積潦黄蒿外連岡黒霧中轉愁人馬滑眞覺道塗窮陶穴遺¶
深井沙陀没故宮離程渺天末九月斷征鴻¶
　　　再度鴈門&KR0028;(時聞舍弟/彞鑒病卒)¶
<pb:KR4f0025_SBCK_006-15b>¶
鴈門&KR0028;北鴈初飛萬里征人淚濕衣回首秋風行巳斷天南¶
消息到應稀¶
　　　夢寐¶
夢寐看兒女沉吟泣數行他時嘗獨立永日見相將去動憐¶
渠小歸應共我長雲山千萬里誰道不思郷¶
　　　捕虎詞¶
黃桑彎弧棘作弩村民少長齊捕虎南山有鹿北有獐何爲¶
䭾我檻下羊靑天杲杲白日岀橫行大道終罹殃君不見靈¶
丘捕虎虎盡死太原城中狼入市¶
　　　晉祠唐太宗碑亭題壁(集杜)¶
歩屧深林晚春池賞不稀文章千古事社稷一戎衣野日荒¶
荒白悲風稍稍飛無由覩雄略寥落壯心違¶
<pb:KR4f0025_SBCK_006-16a>¶
　　　宋烈女行¶
紅羅持作帕素練持作巾何必合衾幬始爲同心人宋氏有¶
女典生長蔚州之野西崖之山年紀十五餘許配千字村村¶
民蘭州厮大義結夫婦忽登泰山籙人夀不得久女方曬穀¶
聞之聲悲哀長跪吿父母兒當從黄泉下信誓旦旦不可乖¶
父母向女言尊章爾未事愼勿&KR0162;形軀相保親父子各各還¶
室中涕淚終不止月正三十日其日二十三白日從東來奄¶
忽墮西南闔門夜無人女向空庭坐攬我素練巾接彼紅羅¶
帕徘徊寢室旁自挂中門下父母啓視哽咽不得言觀者四¶
方至歎息日暮還童童㟝嶁側乃有松柏林誰言寸草荄乃¶
有松柏心¶
　　　明妃曲¶
<pb:KR4f0025_SBCK_006-16b>¶
上林消息斷歸鴻記抱琵琶岀漢宮紅頰近來憔悴盡春風¶
更遜畫圖中¶
　　柔兆敦牂¶
　　　臺駘廟¶
鳯鳥書官後鴻荒障澤年神功開白壤帝系岀金天分野捫¶
參次山川奠禹先按圖移岸谷紀逺昧星&KR0292;亂水汾洮别諸¶
姬沈姒聮唐風誰始祀魯史至今傳簫鼓横流散風沙急溜¶
穿勢曽吞北漢潤亦被西邊璧馬黄河並雲旗玉井旋軒裳¶
存想像憑弔一茫然¶
　　　送趙三(湛)還永年¶
離堂卜夜且成歡酒盡休歌行路難四十逢時猶未晚看君¶
騎馬入長安¶
<pb:KR4f0025_SBCK_006-17a>¶
　　　太原客舍同方三孝廉(育盛)話舊二首¶
逺戍崔亭伯還家管幼安千金裘馬盡十載道塗寒華髮同¶
&KR0031;&KR0066;悲歌感萬端平生蕭瑟意長鋏爲誰彈¶
舊業東山下曽經賭墅過飄揺秋雨後零落戰塲多避地從¶
人問誅茅奈老何烏衣&KR0031;燕子留恨滿&KR0028;河¶
　　　龔(百朋)自梗陽以詩見寄漫答二首¶
傳聞花縣客不異幔亭居(閩中張君汝瑚令/清源龔子館焉)旅興吟紅藥賔筵鱠¶
白魚仲宣懷土日司馬倦游初咫尺横汾隔難尋下澤車¶
道重論交地書題把臂前相憐煩縞紵永好有詩篇多難休¶
儒服他郷澀酒錢但期陽羡隱見日話歸田¶
　　　七夕立秋王方伯(顯祚)席上和毛(㑹建)¶
暑退林初暝尊開露漸滋客中憐夜集天上果秋期片葉辭¶
<pb:KR4f0025_SBCK_006-17b>¶
風下長河卷幔垂莫敎凉月盡同和謝莊詩¶
　　　客夜¶
陽曲城頭烏夜啼明燈深巷緑牎低從敎趙女工瑶瑟不遣¶
愁人醉似泥¶
　　　聞黄鶴樓成賦寄楚中一二知已¶
平生未鼓湘江柁萬里投詩黄鶴樓壯觀百年今在眼異時¶
獨上迥含愁碧牎下湧樊山月紅葉斜連鄂渚秋爲報故人¶
多釀酒飛帆眞作漢南遊¶
　　　寄酬譚七舍人兄(吉&KR0731;)陸二舍人弟(葇)¶
客久憐書札郷遥感歲時空淹雞鹿塞逺隔鳳凰池九月茱¶
茰㑹頻年雨雪詩朝回逢陸弟爲報日相思¶
　　　題錢宗伯(謙益)文集後(集社)¶
<pb:KR4f0025_SBCK_006-18a>¶
海内文章伯周南太史公衣裳判白露門巷落靑楓興與煙¶
霞㑹人今岀處同白頭無籍在愁坐正書空¶
　　　題倦圃圖二十首¶
　　　　叢筠徑¶
柴門面湖水深徑聞人語月岀翠煙開相送乗舟去¶
　　　　積翠池¶
流水石橋東修篁蔽空曲獨吟橋上行縹緲衣帶緑¶
　　　　浮嵐¶
宿鷺拳沙石虚牕啓夕煙東西望南北蓮葉緫田田¶
　　　　范湖草堂¶
松石閉門中芳菲蕙草叢春船迴夜月鰕菜幾時同¶
　　　　靜春葊¶
<pb:KR4f0025_SBCK_006-18b>¶
晴戸&KR0482;晴絲風花爛紅藥緬懷風中琴兼此花下酌¶
　　　　圎谷¶
山牆髙下築中見林扉開相邀入空谷偶坐心悠哉¶
　　　　芳樹亭¶
獨石攲長臥空亭夜不扃春風平仲色相見幾回青¶
　　　　谿山眞意軒¶
逺樹聞疎鐘夕陽上喬木相對忽忘言賞心在幽獨¶
　　　　容與橋¶
淸淺水石間文魚散花嶼催客引流觴山橋更延佇¶
　　　　漱研泉¶
主人南粤歸獨載端溪石晝日三摩娑此意人不識¶
　　　　潛山¶
<pb:KR4f0025_SBCK_006-19a>¶
積雪開半林&KR0165;雲有膚寸㑹此靜者心潛藏本無悶¶
　　　　錦淙洞¶
霜林吹石溜清響偏亭臯夜半愁風雨不知山月髙¶
　　　　采山樓¶
髙樓坐銷憂檇李亭西路夕照望千家春浮倚&KR0031;樹¶
　　　　狷谿¶
我本狂歌子却愛狷谿水滔滔天下人誰能洗其耳¶
　　　　金陀别館¶
舊識談經地巖扉靜不開秋深叢桂發金粟禮如來¶
　　　　聽雨齋¶
風吹石蘭花柔荑雨中長淸夢入空山亂落紅泉響¶
　　　　橘田¶
<pb:KR4f0025_SBCK_006-19b>¶
瀟灑衡門下陽坡縱所如靑霜猶未降先報右軍書¶
　　　　留眞館¶
平生金石心一室千秋慮我亦問奇來徘徊不能去¶
　　　　澄懷閣¶
欲覽城南勝宜登池上樓煙波長在望不放五湖舟¶
　　　　春水宅¶
逺水浮橋直方塘入戸低東風楊栁樹吹緑草堂西¶
曝書亭集卷第六¶

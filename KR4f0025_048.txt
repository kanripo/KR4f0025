# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:12
#+PROPERTY: JUAN 48


四十八¶
　　　　　　　　　　翰林院檢討朱彞尊撰¶
　跋(七/)¶
　　　魏封孔羨宗聖侯碑跋¶
右魏封孔羨碑在今闕里孔子廟庭相傳其文為陳思
王植¶所作而梁鵠書之著于圖經假有好事者采之入
思王集其¶誰曰不宜鄱陽洪氏以是碑文稱黄初元年
<pb:KR4f0025_WYG_048-1b>
而魏志作二年¶正月詔以議郎孔羨為宗聖侯奉孔子
祀謂誤在史考魏王¶受禪在漢延康元年十一月旣升
壇即阼事訖改延康為黄¶初而碑辭敘黄初元年大魏
受命應歴數以改物秩羣祀于¶無文旣乃緝熙聖緒昭
顯上世追在三代三恪之禮兼紹宣¶尼襃成之後以魯
縣百戸命孔子廿一丗孫羨為宗聖侯制<md:KR4f0025_SBCK_048-1b>¶詔三公云云
原受禪之始歲且將終碑有旣乃之文則下詔¶在明年
二月史未必誤若章懐太子注孔僖傳以宗聖為崇¶聖
<pb:KR4f0025_WYG_048-2a>
斯則誤矣¶
　　　尚書宣示帖跋¶
古文造自倉頡篆創自史籀破自李斯隸始程邈八分
肇王¶次仲章草原于史游行書起劉德昇飛白擅蔡邕
草變于張¶伯英唐張懐瓘言之詳矣獨于真書不舉作
者姓氏蓋以隸¶為真也然洪适以八分稱隸學者未嘗
議其非不得舉隸而¶遂遺真書也鍾太傅八分有受禪
碑餘多真書王丞相導愛¶之以尚書宣示帖衣帶過江
<pb:KR4f0025_WYG_048-2b>
今之傳本出于王内史所臨而¶奏捷墓田薦季直諸帖
均為世重王僧䖍賞其婉媚盡妙陶¶𢎞景許以絶倫庾
肩吾品其天然第一顧魏志本傳無片言<md:KR4f0025_SBCK_048-2a>¶及其善書何
與竊疑漢代無真書工之自太傅始當時楷法¶雖精章
奏之外未大行于世迨晉帝王方用正書見于竇臮¶注
述書賦而衞夫人圖筆陣有真書去筆頭二寸一分之
語¶然則真書當别標一目未可牽混入隸之一門也書
以示兒¶子(昆田/)時康熙癸酉夏六月
<pb:KR4f0025_WYG_048-3a>
　　　跋吳寶鼎甎字¶
康熙四年吳之村民于小㕍嶺掘地得甎二識云大吳
寶鼎¶二年歲在丁亥作一十有一字蓋孫皓時紀元通
鑑晉泰始¶三年也面有螭文知非民間物考是年六月
皓起昭明宮方¶五百丈二千石以下皆自入山督攝伐
木一時塼埴之工陶¶旊交作或分命吳郡助其役理有
然者甎之為用古人取材¶必精故羽陽銅雀香姜之瓦
皆可製硯而是甎相之理觕質<md:KR4f0025_SBCK_048-2b>¶暴若似乎火氣不交垺
<pb:KR4f0025_WYG_048-3b>
不孰者殆為圬者所棄流轉民間未¶可知也二甎為顧
秀才肇敏所得分其一贈予予旣搨孔廟¶五鳳二年甎
又從候官林氏摹甘泉瓦合此裝池作冊因濡¶筆識之
歲在壬午又六月寓慧慶寺書¶
　　　吳天璽紀功碑跋¶
吳天璽元年紀功碑亦名天發神讖舊在巖山段石岡
山謙¶之丹陽記巖山東有大碣石長二丈折為三段今
其石移置¶學舍中累之髙止數尺謙之蓋神其說爾碑
<pb:KR4f0025_WYG_048-4a>
文倒置錯誤不¶可讀今依祥符周在浚雪客考定裝潢
之相傳文出華覈予¶為雪客撰碑考序已辨其非矣觀
其字在篆隸之間雖古而¶近拙亦未必定出于皇象手
蹟也金陵瑣事謂是蘇建書不¶知何據<md:KR4f0025_SBCK_048-3a>¶　　　晉汲縣齊太公二碑跋¶
汲縣古朝歌地相傳師尚父舊居也遺碑一表一表在
縣治¶西南隅晉武帝太康十年三月尚父裔孫范陽盧
无忌來為¶汲令刻石碑在縣西北三十里廟中北魏孝
<pb:KR4f0025_WYG_048-4b>
靜帝武定八年¶四月立石司農卿穆子容正書按李白
詩云朝歌屠叟辭棘¶津八十西來釣渭濵而韓嬰詩外
傳稱文王舉太公時公年¶七十二與李詩不合无忌表
曰康王六年齊太公望卒按尚¶書顧命有齊侯吕伋文
則汲已嗣公為侯非卒于康王時也¶然則金石之文亦
有不足信者¶
　　　晉平西將軍周孝侯碑跋¶
宜興縣周孝侯碑相傳平原内史陸士衡撰文會稽内
<pb:KR4f0025_WYG_048-5a>
史王¶逸少書孝侯戰沒而碑辭云元康九年舊疾増加
奄捐館舍<md:KR4f0025_SBCK_048-3b>¶乖謬已甚然書法亦不惡但假逸少之名是
為不知量矣末¶題元和六年歲辛卯十一月承奉郎守
義興縣令陳從諫重¶樹疑文字皆此君偽託爾¶
　　　宋搨黄庭經跋¶
褚登善于西堂録右軍書目正書止樂毅論黄庭經東
方朔¶賛三種而已此外太史箴大雅吟不傳遺敎經譌
闕過半樂¶毅論亦亡其一角惟黄庭獨完宋人謂其不
<pb:KR4f0025_WYG_048-5b>
類疑後世依仿¶為之然登善著録其為右軍書信矣予
嘗論周公孔子之文¶屈原之楚辭篇各異體不成一家
之言右軍於書亦若是也¶曇壤换鵝之後傳刻者衆漸
失其真佳本難得斯於謹束中¶審視之&KR0992;離横逸生面
畢露殆汴京名手所鋟亦名手所拓¶洵銘心絶品也已<md:KR4f0025_SBCK_048-4a>¶　　　開皇蘭亭本跋¶
王逸少書惟禊帖摹本最多南渡内府所藏凡一百一
十七¶本賈師憲竄逐朝廷命王孟孫簿録其家石刻蘭
<pb:KR4f0025_WYG_048-6a>
亭八千匣¶今陶九成所載目録唐以前本無聞焉兹冊
為爛谿潘氏家¶藏序後具書開皇十三年歲次壬子十
月摹勒上石髙熲監¶刻一十九字觀者或疑之按桑澤
卿博議載有智永臨本蓋¶永師本逸少七世孫傳其家
法學書永欣寺閣梯桄不下者¶四十年其勤苦若是且
于陳天嘉中繭紙真蹟曽歸之宜其¶筆精墨妙過于趙
韓馮葛數子也明胡祭酒若思亦云永嘉¶本是智永臨
寫宋紹興間太守程邁刻置郡齋末有孫興公¶後序是
<pb:KR4f0025_WYG_048-6b>
唐乾封三年僧懐仁集書斯言先後符合竊疑是冊¶即
永師所臨至煬帝時又有大業石本見周公謹雲烟過
眼<md:KR4f0025_SBCK_048-4b>¶録然則禊帖流傳隋代已有二本考古之君子可以
釋其疑¶已¶
　　　跋蘭亭殘石拓本¶
蘭亭殘石不知勒自何方後半多闕蓋肥本也禊帖肥
痩攸¶殊褚廷晦本肥張景元本痩歐陽行本本痩石熙
明本肥釋¶懐仁本前痩後肥王順伯主肥尤延之主痩
<pb:KR4f0025_WYG_048-7a>
黄魯直取肥不¶剰肉痩不露骨斯執中之論與大都書
家率以痩本為貴相¶傳宣和中拓定武本叠匱金三紙
加氈椎拓之故下肥上痩¶若是則在下者方不失真安
見肥者之不如痩乎魯直又云東¶坡道人少日學蘭亭
故其書姿媚知言哉今觀殘石東坡書¶法絶與相類殆
原出于肥本者也帖今亦藏爛谿潘氏竹垞¶老人書<md:KR4f0025_SBCK_048-5a>¶　　　跋蘭亭定武本¶
蘭亭繭紙旣入昭陵書家之論以定武本為第一熙寧
<pb:KR4f0025_WYG_048-7b>
間納¶諸禁中或云此石亦殉裕陵則是人間不合有是
本矣按歐¶陽永叔集古録謂定武二民家各有一石較
之纖毫無異然¶則定武原有二本也相傳趙子固覆舟
于嘉興疾呼蘭亭在¶否舟人負以出子固大書云性命
可輕此寶難得好事者目¶為佳話又子昂仕元子固不
仕其弟過之行後拂塵于坐以¶予觀袁伯長跋禊帖稱
子固死帖入賈相家賈敗籍于官有¶官印然則子固卒
于宋未亡之前伯長所云蓋不誣矣兹來¶柘湖覩定武
<pb:KR4f0025_WYG_048-8a>
本則未知孫次公所納石與抑薛向所藏石與¶要之肥
痩適中努啄生動勝于他本因以所聞述之¶
　　　國子監石本蘭亭跋<md:KR4f0025_SBCK_048-5b>¶書至右軍入聖右軍書至蘭亭而變化無方後人評品
以定¶武本為最歐陽率更所臨也流傳有玉有石有棠
棃版字有¶闊行有斲損有肥有痩有始肥終痩各本不
同相傳石晉廣¶運中契丹輦歸棄之中道而榮次新言
宋定國使金云在中¶京中京遼之南京金海陵改為中
<pb:KR4f0025_WYG_048-8b>
都即燕京也吾鄉沈先輩¶虎臣撰野獲編云萬歴乙酉
丙戌間北雍治地得禊帖行款¶肥痩與定武本略同識
者疑是廣運所棄石時長洲韓公存¶良官國子祭酒拓
數百本遺友朋合之次新所述或即薛氏¶摹勒未可定
爾¶
　　　姜氏蘭亭二本跋¶
右禊帖二石藏姜編修西溟家皆痩本也世之論禊帖
者必¶準于定武審其譜系等差之洪景盧有云碑刻不
<pb:KR4f0025_WYG_048-9a>
必問所從<md:KR4f0025_SBCK_048-6a>¶來但以書之工拙為斷予嘗歎為知言二本
側掠努趯不為¶成規所拘極其飛動宜西溟心慕手追
愛翫而不釋也西溟¶拓以贈予前後鈐以私印蓋不輕
以予人云¶
　　　蘭亭神龍本跋¶
評禊帖者十九多推定武獨陳長方謂唐人摹本非定
武石¶刻所能及是本有神龍半印正唐人摹本也墨蹟
存項子京¶天籟閣分授其子德𢎞鋟諸石康熙壬子夏
<pb:KR4f0025_WYG_048-9b>
予購得之經熙¶寧元豐諸賢審定元人賞識略同比于
痩本差肥然抑揚得¶所骨力相稱假令孫莘老見之定
移入墨妙亭子¶
　　　晉王大令保母甎志宋搨本跋¶
崑山徐尚書原一初得王子敬保母甎志予往觀焉驗
是宋¶嘉泰間拓本經羣賢鑒定鄱陽姜堯章尤賞之連
書十一跋<md:KR4f0025_SBCK_048-6b>¶于後尚書以晉石墨難得出白金十鎰易之
是日同觀者慈¶谿姜宸英西溟晉江黄虞稷俞邰秀水
<pb:KR4f0025_WYG_048-10a>
沈廷文元衡也志出¶于嘉泰壬戌錢清王畿獲之會稽
山樵樵人獲之黄閍興寧¶中保母𦵏地也按保母之名
見禮内則鄭司農謂安其居處¶者儀禮喪服緦麻三月
為乳母子夏傳曰何以緦也以名服¶也鄭注以為飬子
者有它故賤者代之慈已蓋慈母必父之¶妾保母乳母
以賤者代母或自有所從之夫子敬云歸王氏¶匪主右
軍而言可知巳黄閍不見于施宿張淏二志爾雅閍¶謂
之門閍祊同廟門亦巷門也甎出土時已斷為四歸于
<pb:KR4f0025_WYG_048-10b>
畿¶又斷為五合而搨之宜有裂紋而仍若不斷者信夫
搨手之¶良非今工匠所能及也歸徳安世鳳撰墨林快
事詆其字不¶佳語不倫然堯章精于書法其于禊帖綘
帖評騭不爽謂是<md:KR4f0025_SBCK_048-7a>¶本有七美與蘭亭序不少異且言必
大令自刻傾倒至矣又¶云有人刻别本以亂真然則安
君所見毋乃别本拙惡者乎¶予惟堯章之言是信語尚
書寶藏之毋為豪者所奪可爾¶
　　　梁始興安成二王墓碑跋
<pb:KR4f0025_WYG_048-11a>
康熙辛酉江南試士旣畢為攝山之游出郭道經黄城
村梁¶侍中司徒驃騎將軍始興忠武王憺墓在焉王太
祖第十一¶子都督荆湘等六州軍事有惠政州民歌之
所云始興王民¶之爹是已薨于普通三年碑辭侍中徐
勉撰貝義淵書又東¶北甘家巷梁贈侍中司空安成康
王秀墓在焉王太祖第七¶子以中衞將軍領宗正卿尋
都督郢司霍三州軍事遷雍梁¶等四州軍事亦多惠政
天監十七年薨于竟陵歸喪京師故¶吏譙郡夏侯亶表
<pb:KR4f0025_WYG_048-11b>
請立碑詔許之於是名士游王門者東海<md:KR4f0025_SBCK_048-7b>¶王僧孺呉郡
陸倕彭城劉孝綽河東裴子野各製其文今存¶碑二其
一全泐惟孝綽一碑結銜石上可辨書之者亦貝義¶淵
也二王同母俱以孝悌聞于時又皆好文安成招劉孝
標¶撰類苑始興降意接士嘗與賔客連榻而坐史臣合
傳比于¶漢之河間東平其葬也兆基匪逺雖宰木已盡
而麟辟邪贔¶屓猶存第穹碑將仆勢不能支椎拓之工
莫敢措手觀者亦¶憚于久立也昔歐陽子著集古録于
<pb:KR4f0025_WYG_048-12a>
蕭梁止收智藏法師一¶碑而此二碑在建康都會之區
汴京承平日度石尚堅立顧反¶遺之何與義淵爵里未
詳廣韻注貝氏不載姓源鄭樵姓氏¶略于貝氏則引宋
登科記有常州貝寶明永嘉方日升補注¶黄公紹韻會
引千家姓韻譜云貝氏望清河古有貝獨坐晉¶有術士
貝靈該不及義淵羅泌國名紀謂貝氏吳越多此姓<md:KR4f0025_SBCK_048-8a>¶本
諸左傳郥氏按春秋傳昭公十九年楚子之在蔡也郥
陽¶封人之女奔之生太子建杜預注郥陽蔡邑二十三
<pb:KR4f0025_WYG_048-12b>
年傳稱¶楚太子之母在郥召吳人而啓之冬十月吳太
子諸樊入郥¶杜預注郥郥陽也定公十三年傳稱齊侯
衞侯次于垂葭實¶郥氏杜預注垂葭改名郥氏髙平鉅
野縣西南有郥亭然說¶文玉篇類篇俱無郥字第有郹
字今南北國子監本悉更郹¶為郥不典孰甚焉惟唐長
安所鐫石經仍作郹字足以正其¶誤矣予念六代刊石
之文南朝更為難得爰取孝綽文并手¶摸始興碑殘字
書之冊而識其末
<pb:KR4f0025_WYG_048-13a>
　　　茅山許長史舊館碑跋¶
陶隱居書許長史謐舊館碑拓本觀于爛谿潘氏隱居
以工¶草隸聞見于史傳嘗與梁武帝論書連章累牘載
諸法書要<md:KR4f0025_SBCK_048-8b>¶録袁昂書評謂如吳興小兒形容雖未成長
而骨體甚駿快¶竇臮賦則云髙爽𦂳密自然排闔今翫
是碑筆與手會信昔¶賢之言不誣碑立于梁普通三年
至唐大歴十三年中山劉¶明素以文字將湮重加洗刻
使原碑而在駿快髙爽當更倍¶此矣
<pb:KR4f0025_WYG_048-13b>
　　　魏魯郡太守張猛龍碑跋¶
右魏魯郡太守張猛龍碑建自正光三年其得列孔林
者以¶當日有興起學校之功也吾于是乎有感孔子之
道若日月¶然萬物宜無不向照乃或叛而之佛老何與
蓋誅賞者治世¶之權聖人者是非所從出也春秋之作
所以誅亂臣賊子者¶至矣天下之人非者嘗多是者嘗
少懼無逃于聖人之誅獨¶佛老以無所可否之言暢其
清浄寂滅之㫖為恒情所樂聞<md:KR4f0025_SBCK_048-9a>¶而聖人者亂世之所惡
<pb:KR4f0025_WYG_048-14a>
也元魏之俗事佛尤甚斬山以為窟¶範金以為像九層
之臺萬金之液竭民力事之及其旣成靡¶不刊石勒銘
以紀功徳斯時也又安知有聖人之道哉猛龍¶為西平
武公軌八世孫方晉之朝士崇尚莊老獨武公在涼¶州
徵胄子五百人立學校春秋行鄉射禮而猛龍克循祖
父¶之教修聖人之學于舉世不為之時使講習之音再
聞于闕¶里噫可傳也予留大同問拓拔氏故都觀所鑿
佛宫穹碑巨¶碣已無存者而斯碑在孔氏之庭歴千年
<pb:KR4f0025_WYG_048-14b>
不壊雖更歴千年¶知莫有徙而去之者此予所為感也
嗚呼為政之君子可以¶知所務矣¶
　　　魏李仲璇修孔子廟碑跋¶
右曲阜縣修孔子廟碑魏兖州刺史李仲璇撰文并書
孝靜<md:KR4f0025_SBCK_048-9b>¶帝興和三年十二月立石杏壇之下碑尚完好雜
大小篆分¶隸于正書中蓋自太武始光間初造新字千
餘頒之逺邇以¶為楷式一時風尚乖别此江著作式所
云世易風移文字改¶變俗學鄙習炫惑于時者也曩覩
<pb:KR4f0025_WYG_048-15a>
太原風峪髙齊時鐫石柱¶佛經亦多類是斯亦穿鑿失
倫矣仲璇魏書有傳自兖州還¶除將作大匠卒贈驃騎
大將軍儀同三司青州刺史¶
　　　北齊少林寺碑䟦¶
右碑北齊後主武平元年正月立于嵩山少林寺文本
正書¶雜用大小篆八分法北朝碑多類此書家嫌其乖
劣然以拙¶筆見古與後代專逞姿媚者不同也碑後列
勸化主邑師邑¶子都維那忠正北面像主□主多人中
<pb:KR4f0025_WYG_048-15b>
有張黄頭馬黄頭按¶北史游雅小字黄頭則黄頭命名
亦當時習俗然爾□主揆<md:KR4f0025_SBCK_048-10a>¶之以義當屬齋字但說文玉
篇汗簡等書皆無之吾不敢知¶也曹上舍仲經好古金
石文特裝界為冊跋其尾焉¶
　　　宇文周華嶽頌跋¶
後周華嶽頌立于武帝天和二年在今華陰縣西金天
王廟¶中碑于題後結銜曰使持節驃騎大將軍開府儀
同三司大¶都督司宗治内史臨淄縣開國公万紐于瑾
<pb:KR4f0025_WYG_048-16a>
造此文車騎大¶將軍儀同三司縣伯大夫趙興郡守白
石縣開國男南陽趙¶文淵字徳本奉勅書万紐于瑾者
唐瑾也為燕公于謹器重¶白文帝言瑾學行兼修願與
之同姓結為兄弟文帝乃賜姓¶万紐于氏庭羅子孫行
弟姪之敬時瑾已位開府矣進爵臨¶淄縣伯周制封郡
縣五等爵者皆加開國授大將軍開府儀¶同者並加使
持節大都督其曰司宗者武帝保定四年更禮<md:KR4f0025_SBCK_048-10b>¶部稱司
宗也複姓古有之三字姓始于代北魏書官氏志載¶有
<pb:KR4f0025_WYG_048-16b>
勿忸于氏紐作忸勿疑万字之譌賜此姓者洛陽則于
謹¶猗氏則樊深匪特唐瑾也文淵于大統十年追論立
義功封¶白石縣男邑二百戸遷縣伯下大夫加儀同三
司天和元年¶露寢成以題牓功増邑二百戸北史更淵
曰深避唐髙祖諱¶也史稱其楷隸雅有鍾王之則今觀
是碑殆非虛譽云¶
　　　後周幽州刺史贈少保豆盧恩碑跋¶
右周少保豆盧恩碑康熙歲戊子觀于稼堂潘氏書屋
<pb:KR4f0025_WYG_048-17a>
恩本¶前燕支庶姓慕容氏與兄同州刺史封楚國公贈
太保寧先¶後立功碑云恩字永恩北史後周書俱闕其
名止書其字永¶恩附見寧傳惜也後幅漫漶不能卒讀
矣宇文建國用蘇綽¶盧辯輩議禮諡法不輕假人即宗
子維藩弗隱惡徳如晉公<md:KR4f0025_SBCK_048-11a>¶護曰蕩齊王憲曰煬衞王直
畢王賢曰刺趙王招曰僣陳王¶純曰惑越王盛曰野代
王達曰奰紀王康曰厲而豆盧兄弟¶或易名以昭或易
名以敬誠厚幸矣稼堂曰昭乎哉予之言¶也曷書之於
<pb:KR4f0025_WYG_048-17b>
是乎書¶
　　　眞定府龍藏寺隋碑跋¶
眞定府治東龍興寺隋龍藏寺故址也寺剙于開皇六
年恒¶州刺史鄂國公金城王孝&KR0008;立石齊開府長兼行
㕘軍九門¶張公禮撰文恒州齊亡後入于周周又亡入
于隋而公禮仍¶書齊官君子不忘其故國于稱名見之
矣流傳宋太祖曽幸¶其地寺重建于乾德元年龍興之
額所由更也然歐陽子著¶集古録稱龍藏寺已廢遺碑
<pb:KR4f0025_WYG_048-18a>
在常山府署之門則嘉祐間碑¶猶在寺外也今入門有
殿殿北閣五層廣九楹崇十有三丈<md:KR4f0025_SBCK_048-11b>¶中奉觀世音像髙
七丈三尺臂四十有二土人目為大佛寺¶碑亦具存而
終南山釋道宣撰神州寺塔録鋪叙佛像顧不¶及焉何
哉若夫隋之碑存于今者寡矣裝界而藏諸也可¶
　　　題偽刻李衞公告西嶽文¶
王侯將相時至則居之雖豪傑之士不能預信于平日
也劉¶季起沛上衆推擇可為沛令者蕭曹等皆文吏自
<pb:KR4f0025_WYG_048-18b>
愛恐事不¶就盡讓季當其時安能必後之相季封鄼平
陽哉劉伯温羈¶管紹興感憤至欲自殺又嘗為石抹宜
孫所用初未有佐命¶之思而或謂其在西湖望見雲物
曰後十年有帝者出吾當¶佐之殆妄也世傳李衞公未
遇為文告西嶽神意在取天下¶次則擇主而仕若微時
預以帝王自許者然考之史衞公初¶仕隋為殿内直長
尋為馬邑丞唐髙祖擊突厥衞公察其有<md:KR4f0025_SBCK_048-12a>¶非常志乃自
鎻上急變新舊唐書所載略同可謂不知天命¶之尤者
<pb:KR4f0025_WYG_048-19a>
亦安得于未遇時逆知為唐佐命出入將相乎其事¶雖
見李肇國史補而告文不知何人所作其云斬大王之
頭¶焚其廟宇此豈衞公之言昧者從而刻之石按歐陽
趙氏所¶録皆無之蓋近代偽者為之真妄男子也¶
　　　潘氏家藏晉唐小楷册跋¶
右晉唐小楷一十六種共一册舊藏新安畢侍郎懋
康家吾¶友潘次耕得之出以見示次耕博訪金石文一
一裝界得此¶遂為翠墨之冠審視再三字比近時摹勒
<pb:KR4f0025_WYG_048-19b>
者差小又紙墨一¶色竊疑淳化帖外如大觀淳熙潭絳
鼎汝等帖足本已亡侍¶郎偶得其一&KR1505;爾然楷法已略
備試用張懐瓘法估之不啻¶直千緡也<md:KR4f0025_SBCK_048-12b>¶　
　
　
　
　曝書亭巻四十八

<pb:KR4f0025_WYG_049-1a>
欽定四庫全書
　曝書亭集巻<md:KR4f0025_SBCK_049-1a>¶四十九¶
　　　　　　　　　　翰林院檢討朱彞尊撰

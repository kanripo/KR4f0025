# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:08
#+PROPERTY: JUAN 1

¶
　賦¶
　　　謁孔林賦¶
粤以屠維作噩之年我來自東至於仙源斯時也壇杏
花繁¶庭檜甲坼元和之犧象畢陳闕里之榛蕪盡闢旣
釋菜於廟¶堂旋探書於屋壁乃有百石卒史導我周行
<pb:KR4f0025_WYG_001-1b>
牽車魯城之北¶緤馬洙水之陽即大庭之遺庫循端木
之故場驕孫袝兮居¶前聖子藏兮在左自黄玉之封緘
閟幽宮而宻鎖隕長鯨兮¶不驚懾祖龍兮逺禍除荆棘
之叢生罕翔禽之飛墮雨露旣¶濡遲景東隅整衣裳之
肅肅正顔色之愉愉展謁方終誕尋¶往蹟超白兔之深
溝撫青羊之卧石爰有草也苞蓍其名守<md:KR4f0025_SBCK_001-1b>¶之以龜一本
百莖我求其徳洵圎且靈爰有木也題之以楷¶非柏非
樅靡癭靡廆歴千禩而常新貫四時而不改惟先師¶之
<pb:KR4f0025_WYG_001-2a>
遺澤道莫著乎六經配光華于日月若迭奏之琴箏降
而¶後儒各事采獲中文古文之書先天後天之易目鄭
衞以淫¶邪誣春秋以深刻藐往哲之嘉謨恒末師之是
則滔滔天下¶後死其悲安得起素王於泉壤操筆削而
正之我思古人恥¶同汚俗或六聘而收身或三詺而&KR0969;
禄或依李充之山或就¶張超之谷潛戸壁于服䖍變姓
名于梅福入源水兮栽桃隱¶丹霞兮種竹詎如此地桑
海不遷可游可息有歌有絃耳不¶聞僧尼之魚板目不
<pb:KR4f0025_WYG_001-2b>
覩旗鼔之樓船樂土樂土速營一廛願¶為林户躬耕墓
田庶幾近聖人之居讀聖人之書將不得為¶聖人之徒
也與<md:KR4f0025_SBCK_001-2a>¶　　　春蒐賦¶
皇帝御宇十有八年握金鏡運玉璇超百王之聖域漱
六藝¶之神淵徳無逺而勿届聲有濯而彌宣舞兩階之
干羽靖萬¶里之戈鋋雨洗炎洲之瘴波澄閩海之煙聿
將秩祀衡岳底¶定巴滇猶克嚴夫武事洵無逸而有䖍
<pb:KR4f0025_WYG_001-3a>
乃¶
命僕臣乃¶
召司馬選烝徒以大蒐諏吉日於小雅晉鼓則百二咸
陳虞¶旌則東西來下車鏤象以斒斕駟飛黄而白赭風
清紫陌之¶塵天濶黃圖之野於是乎駕六駮從百官建
九斿緫三單經¶長楊陟上蘭遵路直從橋安歴平原之
膴膴瞻秀木之丸丸¶雲霏霏兮五色山磊磊兮層巒斯
時也穀雨新晴暮春之序¶劍乍捧乎金人觴甫浮於鶴
<pb:KR4f0025_WYG_001-3b>
羽亞繁杏兮山郵舒崇桃於野<md:KR4f0025_SBCK_001-2b>¶圃藥苗則的的依䦨菖
葉則青青被渚粉颺鳳子之衣緑潤¶桐孫之乳雉角角
兮晨飛烏啞啞兮晩翥兔趯趯兮淺草之¶叢鹿呦呦兮
平林之塢爾乃刷霧鬛騰風鬉擊鷙鳥搏毅蟲¶落驚雌
駭髙雄輕裘兮不御暄景兮方融釋其一面之&KR0224;射¶以
九和之弓三驅兮四牡一發兮五豵於焉斂綏章徹表
貊¶張幔城羅藻帟息䕃乎髙林容與乎秀澤數獸計鮮
犒勤讚¶獲大庖不盈
<pb:KR4f0025_WYG_001-4a>
乾心有懌用訓儉而昭仁豈丘崇而山積調六膳而作
甘飲¶三漿其如液則有飛龍之舸鳴鶴之舟梁排雁齒
水漲鴨頭¶和廻波之妙曲詠在藻於中流沙停振鷺櫂
起眠鷗白魚湧¶躍黄鵠翔留勝昆明之習戰與華林之
泝遊於是川后效珍¶河宗輸寶山出醴泉地生朱草鐫
十鼔於岐陽列三山於蓬<md:KR4f0025_SBCK_001-3a>¶島¶
天子師湯文之裕民法軒轅之訪道省四野之耕農問
百年¶之耆老照華薄以春曦浹恩膏於靈沼爭擊壤兮
<pb:KR4f0025_WYG_001-4b>
康衢永銷¶兵兮海表在昔成王繼序四征弗庭旣廵侯
甸萬國咸寧曁¶漢文帝邊宇肅清猶選良家於六郡躬
戎服而治兵稽春蒐¶之盛禮允治世之大經豈其賔客
是燕乾豆是營惟居安而¶必慮斯坐致夫太平敢擬廣
成之頌用垂休美之聲¶
　　　太極圗賦¶
原夫黃牙欲發蒼精未垠一氣融結萬象胚渾馮馮翼
翼烟¶烟煴煴睢睢盱盱緜緜分分旣龎鴻之莫兆何聲
<pb:KR4f0025_WYG_001-5a>
臭之可聞¶量則包夫清濁質斯合乎昭昏謂虛無而有
象運妙有而無¶鄰鴻靈幽紛泰貞蠢闢混成天地之先
互藏陰陽之宅觀動<md:KR4f0025_SBCK_001-3b>¶靜兮無端占迴游兮不隔譬水車
之恒轉類果核之未坼爾¶其理則貫一象實函三白麟
之書莫吐赤雀之籙未銜名雖¶傳乎十翼義尚晦乎周
耼啟華山之妙藴藉營道之幽探种¶穆袐師授之説朱
陸滋異同之談至希至微無偏無側一翕¶一施半白半
黒外若離玦中如含薏萬物於焉化生五行之¶所糾纆
<pb:KR4f0025_WYG_001-5b>
成能設位圖往鏡來化一氣甄三才天根啟月窟開¶悟
儒言於冥賾允經學之倫魁乃知聖人能備全體先知
可¶詔後覺大道為事物之母¶
天子有簡能之學用廣運而不窮信範圍之非邈願永
繪於¶丹扆方金鑑之在握¶
　　　夜明木賦同澤州陳侍郎作¶
皇帝避暑於興州時維昭陽大淵獻之秋尋捺鉢之舊
蹟啟<md:KR4f0025_SBCK_001-4a>¶帳殿於仙陬六屯内肅千廬外周雲容容兮四合
<pb:KR4f0025_WYG_001-6a>
水決決兮¶交流風䬃䬃兮徐來雨霏霏兮乍收爰有物
焉星芒遥逗明¶滅露螢之尾吐吞火雞之咮謂野燒而
不延疑神燈而未輳¶迺¶
命俞騎即而視之是為廆木有枿無枝黝同桴炭澀若
榴皮¶如場之轉碌碡如繂之拽豐碑載以堅車駕之健
犢入重關¶度平谷選郢匠以運斤俾奄人以司局舎科
上槁存堅多心¶近¶
天顔兮咫尺位祕宇之崇深鑽不勞兮司爟燎無灼兮
<pb:KR4f0025_WYG_001-6b>
烘煁¶等璧夜光類珠宵映方角枕而輝盈比風簾而神
定四照儷¶若木之華　六宫擬賔連之慶豈非¶
聖徳之咸臨固無逺而弗鏡宜坤珍之畢效雖枯木朽
株亦<md:KR4f0025_SBCK_001-4b>¶疇徳而瑞¶
聖¶
　　　省方賦¶
歳在甲子厯應上元¶
聖化翔洽東汜西崑九州之外郡縣重譯而至橋門嘉
<pb:KR4f0025_WYG_001-7a>
穀駢¶穗濁河澂源於時山祗望¶
幸臣庶上言請欽祡以郊望或奉符而封巒¶
天子思省方以設教用求莫而監觀踐六十四民之遥
迹省¶七十二后之彌文吉日旣諏¶
徳音斯布蠲六軍所過之租減四方惟正之賦推¶
湛恩於槐宸霈解澤於棘路神人交贊遐邇樂附願儲
祉以¶慶成其希光而景鶩迺以九月辛卯農事備收七
騶始駕百<md:KR4f0025_SBCK_001-5a>¶工方休扈千官於
<pb:KR4f0025_WYG_001-7b>
行所勒五營於道陬旣伯旣禱爰豫爰遊承曲瑵之璇
蓋建¶太常之辰旒導以金鉦瓊鈒驂以紫燕玉虯鳴葭
而雲韶並¶和駐䍐而星廬外周黃圖三輔青壤千里濟
鬲津以無波履¶平原其如砥則有單椒秀澤之山側坎
飛輪之水橋號鵲華¶湖名蓮子踰歴下之舊城尋介丘
之遺趾美哉左海山有岱¶宗閭啟仙人之石官存大夫
之松天雞鳴而躍日¶
宸駕至而呼嵩徹稭席蒲車之制罷泥金檢玉之封於
<pb:KR4f0025_WYG_001-8a>
焉訪¶淮土之仙茅驗吳門之白馬渡河則神獻其賨遵
海而風不¶鳴瓦泛藻舟於中流息參旗於大野越南兖
與南徐溯吳下¶而白下¶
帝有恩言宣示函夏眺勝國之蒿萊封蔣陵之松檟<md:KR4f0025_SBCK_001-5b>¶徳無施而不徧¶
恩未沾者蓋寡由是展軨素王之里致齋金絲之堂陳
元和¶之犧象循闕里之宮牆懸車在廟遺硯在牀肅拜
杏壇之上¶翔歩檜庭之旁洵禮隆乎三古而事冠乎百
<pb:KR4f0025_WYG_001-8b>
王衡律旣同秩¶祀有典振旅則邇考&KR1444;斯逺覽四瀆而
經五州乍六旬而還¶輦¶
兩宮交恱萬姓齊忭粤若稽古時致太平必命掌故登
封告¶成或紀社首繹繹或禮云云亭亭石撼石距之狀
金匱玉匱¶之形祺安禪安之樂封壇覲壇之銘莫不雲
連帳殿雷動山¶庭未有諮詢疾苦彰癉濁清不警不蹕
不震不驚凡髙年之¶耆老尺口之童嬰婦子所集商旅
所經咸得覲
<pb:KR4f0025_WYG_001-9a>
天顔於咫尺瞻仙仗於郊坰至若<md:KR4f0025_SBCK_001-6a>¶天縱之能溢於筆墨月璧星珠寶題靈式鸞蹤鳳藻被
物成¶飾轢唐帝之八分陋宋宗之飛白扁榜峩峩發舒
心畫䕃之¶華榱勒之貞石誠與日月雲漢共昭垂於無
極者也¶
　　　湘湖賦¶
歳柔兆困敦兮是月維陽辭鑑水之一曲兮言歸故鄉
遵大¶路于蕭山兮猶勾踐之舊疆舎予舟于城闕兮别
<pb:KR4f0025_WYG_001-9b>
問渡于陂¶塘踐荒塗之幽僻兮山是越而湖湘圍列岫
之周遭兮匯一¶水于中央蓴絲荇帶齊消歇兮澄百頃
之波光相兹湖之寥¶闊兮溯蒼蒼之葭葦漾輕舠而如
所如兮逾五里而十里鮮¶澤農之耕作兮但罛師之棲
止雉角角以飛鳴兮鷺娟娟而¶停峙瞻牛頭與苧蘿兮
信不逺而伊邇愛山川之清淑兮斯¶生長夫西子洵明
艷之絶倫兮直夫差之一死以餘曁為諸<md:KR4f0025_SBCK_001-6b>¶曁兮驗往牒
之非是眺越王之故崢兮丁國歩之迍邅㑹稽¶不可保
<pb:KR4f0025_WYG_001-10a>
兮稱臣妾而播遷洊臨江而祖道兮奏哀曲于烏鳶¶迨
返國而渡三津兮惟八臣四友謀猷之後先旣十年而
生¶聚兮更教訓之十年簡俊士之四萬兮率君子之六
千誕一¶舉而沼吳兮齊衣錦而師旋讎九世而當復兮
豈身耻辱而¶忘焉志旣立而轉死為覇兮胡後之人獨
不然他山難久留¶兮問西陵而前路夕旣濟于錢唐兮
尚踟蹰而迴顧徒弔古¶而慨慷兮惜年歳之遲暮¶
　　　水木明瑟園賦(并序/)
<pb:KR4f0025_WYG_001-10b>
僕生平不耐作賦雖以賦通籍非稱意之作不存也康
熙甲¶申八月陸上舎貽書相要過上沙别業遂汎舟木
瀆取道靈¶巖以往抵其閭則吳趨數子在焉愛其水木
明瑟取以名園<md:KR4f0025_SBCK_001-7a>¶上舎延賓治具飲饌豐潔主客醉飽留
七日乃還念勝引之¶難再也成賦一篇先民有言人各
有能有不能賦非僕之所¶能也辭曰¶
度十畆之地葺宅一區沚有阡而可越潬分沙而不淤
翦六¶枳而楗蕃因雙樹而闢閭嘉水木之明瑟愛徑畛
<pb:KR4f0025_WYG_001-11a>
之盤紆山¶有穴而成岫土戴石而名岨礐兩判而得路
萼四照兮盈株¶園之主人則陸生稹也匪聲利是趨惟
古訓是茹鼔枻而吟¶帶經以鋤不隱不仕無礙無拘良
辰旣撰爰遣莊奴筆疏告¶吾商飇乍肅赫暑早祛葵傾
芳歩柰秀華芙桂英粟綻皁莢¶條麤苕縛厥帚鐮刈其
蕪井汲缾綆牀轉轆轤靡塵不滌靡¶穢不除可以談讌
可以歌歈夫子惠顧跂屩無虞於是竹垞¶一叟誕發僧
廬遵彼橫塘津逮岑隅風搪傘竹日漏衣袽亦<md:KR4f0025_SBCK_001-7b>¶有同調
<pb:KR4f0025_WYG_001-11b>
數子素心相於水抽其帆陸柅其車不速而集笑語¶軒
渠離坐貫坐或跏或趺生也敕中㕑刲兩羭誡食饌之
次¶第傳方法于膢朐乃羮乃瀹間以䐹腒䔩則有蒲鮓
則有葅¶擘翠房之鮮菂剥紫芡之員珠旋棊改令覆斗
傾盂倒季路¶之十榼慕宣尼之百觚生起避席顏色敷
愉稱園雖小聊可¶以娛夫子賦之可與否與叟曰可哉
吾思魯鈍母疾而徐於¶焉閉關納屨自晨及晡拂几案
屏氍毹挹勺水注蟾蜍黙聳¶羸肩潜捋短鬚雖有千慮
<pb:KR4f0025_WYG_001-12a>
終成一愚譬如奏事四足而非馬¶書劵三紙而無驢爾
乃舎左思之席溷投鍾繇之筆柎循蘭¶陔踐椒塗躡聽
雨之樓梯登升月之䆫䢓流覽帷林蕩漾方¶壺心傾意
寫志豁神攄留宿宿兮信信忽便便兮諸諸而曰¶猗兹
園之怡曠兮經夫差之故都駐我馬于髙岡兮想越來<md:KR4f0025_SBCK_001-8a>¶之師沼吳傷西子之不作兮徒憑弔于交衢聆寳屧而
聲銷¶兮剩紅心之草鋪嗟宮牆流水之入兮驗妖夢之
非誣旣上¶山而下山兮復自田而之湖回瞻巖椒之夕
<pb:KR4f0025_WYG_001-12b>
陽兮挂霄漢之¶浮圗逼茶隖之葱青兮占稻田之豐腴
耘雖資乎疆以兮穫¶免發彼租符眺松臯之明秀兮歩
衡薄而踟蹰辭八門與七¶堰兮逺肥膩之姑蘇望之叢
叢蓊鬱即之羅羅清疎旣外隈¶而内隩亦前渻而後沮
磴希偪側丘不崎嶇澗無飲虎穴少¶濳狙石梁緩度坦
坦舒舒春則桃殷李縞夏則筍白櫻朱薔¶一丈兮爛漫
香五木兮紛敷架層䦨之曲录刺不慮夫牽挐¶又有同
心宿蕙並蔕新蕖未八月而剥棗先九日而囊茰野¶芳
<pb:KR4f0025_WYG_001-13a>
斷兮復續湛露晞兮更濡訝鵁鶄之撲鹿縱烏鳥之畢
逋¶喈喈楚雀汎汎江鳬雀則有鷇鳬則有雛翠羽定巢
而不去<md:KR4f0025_SBCK_001-8b>¶文鱗在藻而忽徂非無牛宮豚柵麋罞兔罝羝
藩鹿砦雉艾¶雞笯螃蟹設籪鱣鮪施罛寜寛便了之僮
約而免責其辛劬¶彼玉山之仲瑛曁光福之良夫連峯
列岫夾澗通澞豈若斯¶之一丘一壑不見其隘而祗見
其有餘且客獨不聞兹園經¶理之初邪曩有髙士蜚遁
山嵎履穿東郭靣垢左徒垂蘆簾¶于紙閣然篛葉于瓦
<pb:KR4f0025_WYG_001-13b>
壚朋慵迎兮勿送戸罷闔而不逾柏雖¶生兮上槁桐已
疈而无膚斯人去兮猿鶴㪚幸茅亭之尚在¶對魚幢之
咫尺而轉覺其空虛生乃取介白之遺字(吾鄉徐髙士/白舊居¶于此)
(上舎請崑山徐吉士昂發/大書介白之亭扁縣之)縣擘窠之大書志先民之軌
躅作後學¶之範模豈非仁心仁術視富貴利逹買宅者
攸殊今吾與諸¶子飲食宴樂于此倡予和女安知後之
逰者覩題壁之作不¶曠世而相感誦清風之穆如重為
告曰四坐莫諠吾言不渝<md:KR4f0025_SBCK_001-9a>¶諸君卜築近在郊郛吾獨寥
<pb:KR4f0025_WYG_001-14a>
寥栖小長蘆目極百里何山可¶居相生之宅其樂只且
兄分布被母御板輿婦采蘋而采蘩¶子耕菑而耕畬&KR1426;
泉則京挺都籃並載入市則修琴賣藥非¶迂郊關一舎
而近津渡扁舟可呼行不苦于趦趄策不藉乎¶翼扶我
舟弗勞我僕免痡訪翠墨而椎拓搨黃卷而流輸凡¶靈
威所守唐述之儲莫不籤題置笥裝界開圖爾雅釋寓
齸¶之屬離騷箋草木之疏僕雖耄矣耽與道俱奇文疑
義猶冀¶相須友直友諒為徳不孤思載家具旁生層櫨
<pb:KR4f0025_WYG_001-14b>
卜鄰晨夕我¶與爾夫¶
　　　檇李賦(并序/)¶
嘉興古之檇李也檇遵為切許愼說文解字從木有所
擣賈¶思勰嫁李法臘月中以杖微打岐間正月復打之
足子殆擣<md:KR4f0025_SBCK_001-9b>¶之義與府治西南二十里舊有檇李城今蕪
沒李惟縣東¶十里淨相寺有之近苦官吏需索寺僧多
伐去將来慮無存¶矣考之圖經俱不載因體物成篇辭
曰
<pb:KR4f0025_WYG_001-15a>
植物有李兮應玉衡之星精受命南國兮特以檇名産
維揚¶吳㑹之交兮載于魯春秋之經旣殊河沂之黄建
兮亦不類¶房陵之縹青夙傳九標之稱允宜五沃之土
自空城之蕪没¶遷淨相之梵宇獲要術于齊民授靈方
于老圃甎著樹以分¶岐犂不耕而用拊當其温風始至
法苑徐開井上勿遺螬食¶林間恰有禽來價方髙乎朱
仲種不讓夫顏回果熟偏蕃枝¶低易拜漿均玉乳之棃
品勝紅雲之柰相珍果之離核縣弱¶縷而虛中異懷仁
<pb:KR4f0025_WYG_001-15b>
之桃杏必待嫁而分叢宜登玉盤宜沉氷¶水雪素蕅而
並陳配甘𤓰而兩美傳諸故老一事矜奇遇入<md:KR4f0025_SBCK_001-10a>¶吳之西
子臙脂之匯舟移經纖指之一掐量心賞之在斯何¶造
物之工巧兮化千億于來兹雖彼美之云亡兮髣髴若
或¶覩之人情重故鄉兮雖小物而増慕矧俊味之得嘗
兮信土¶産之有素悵圗經未之及兮迺宣豪而作賦¶
　
　曝書亭集巻一<md:KR4f0025_SBCK_001-10b>¶<md:KR4f0025_SBCK_002-1a>¶
<pb:KR4f0025_WYG_002-1a>
欽定四庫全書
　曝書亭集巻二¶
　　　　　　　　　　翰林院檢討朱彞尊撰

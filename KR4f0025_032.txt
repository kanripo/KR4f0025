# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:10
#+PROPERTY: JUAN 32

¶
　書(二/)¶
　　　史館上總裁第一書¶
彞尊來自田間學無師法一旦入著作之庭備員纂史
受¶
命以來憢憢惴惴伏念史尚三長而不有其一何以克
<pb:KR4f0025_WYG_032-1b>
副厥¶任猶幸有閣下總率之可以無恐今開局逾月矣
顧未見體¶例頒示竊有所陳造門者再未值歸沐之暇
敢奏記於左右¶歴代之史時事不齊體例因之有異班
固書無世家而有后¶戚傳已不同於司馬氏矣范蔚宗
書無表志後人因取司馬¶彪續漢書志以為志又不同
於班氏矣蓋體例本乎時宜不¶相沿襲故漢之光武唐
之孝明宋之真宗皆嘗行封禪之禮<md:KR4f0025_SBCK_032-1b>¶作史者不必效史
遷而述封禪之書也德星慶雲醴泉甘露¶器車龍馬嘉
<pb:KR4f0025_WYG_032-2a>
禾瑞麥一角之獸連理之木九莖之芝不絶於¶世作史
者不必效北魏南齊而述符瑞之志也此志之不相¶沿
襲也班史第古今人表上及於皇初歐陽子紀宰相世
系¶下逮於子姓遼之游幸金之交聘他史無同焉者此
表之不¶相沿襲也史記列傳有滑稽日者五代有家人
義兒伶官宋¶有道學他史無之此傳之不相沿襲也至
若皇后一也尊之¶則附於帝紀抑之則冠於臣傳公主
一也或為之傳或為之¶表釋老一也或為之志或為之
<pb:KR4f0025_WYG_032-2b>
傳餘如天文五行或分為二¶職官氏族或合為一然則
史蓋因時而變其例矣明三百年¶事有創見者建文之
遜國革除長陵之靖難裕陵之奪門宜¶何以書躋興獻
王於廟存之則為無統去之則没其實宜何<md:KR4f0025_SBCK_032-2a>¶以書志河
渠者前史第載通塞利害而已明則必兼漕運言¶之而
又有江防海防禦倭之術宜何以書志刑法者前史第¶
陳律令格式而已明則必兼厰衛詔獄廷杖晰之宜何
以書¶若夫志地理則安南之郡縣朶顔之三衛曾入圖
<pb:KR4f0025_WYG_032-3a>
版旋復棄¶之又藩封之建置衛所之參錯宜何以書至
於土司之承襲¶順者有勤王之舉反側者興征討之師
入之地志則不能詳¶其事入之官制則不能著其人宜
何以書凡此皆體例之當¶先定者也又魏定黔成英臨
淮諸國衍聖一公咸與明相終¶始則世家不可不立惟
是張道陵之後靦顔受世禄奉朝請¶於義何居然竟置
不録難乎免於闕漏宜何以書此亦體例¶之宜審量者
也蓋作史者必先定其例發其凡而後一代之¶事可無
<pb:KR4f0025_WYG_032-3b>
紕謬彞尊不敏麤舉大綱伏希閣下不遺葑菲之末<md:KR4f0025_SBCK_032-2b>¶而
垂采焉示之體例俾秉筆者有典式譬諸大匠作室必
先¶誨以規矩然後引繩運斤經營揆度崇庳修廣始可
無失尺¶寸也矣惟閣下垂察幸甚幸甚¶
　　　史館上總裁第二書¶
日者上書籖室以作史宜先示體例閣下不罪其戅¶
闕門相見有晬其容語以史館先務無妨盡言閣下之
量可¶謂以虚受人矣彞尊嘿而不陳何以答閣下之慰
<pb:KR4f0025_WYG_032-4a>
誨乃復破¶墨伸紙載布腹心冀閣下垂采史館急務莫
先聚書漢之陳¶農唐之李嘉祐明之歐陽佑黄盅危於
幰吕復前代率命采¶書之官括圖籍於天下矧明史一
代之典三百年之事迹詎可¶止據實録一書遂成信史
也邪明之藏書玉牒寶訓貯皇史¶宬四方上於朝者貯
文淵閣故事刑部恤刑行人奉使還必<md:KR4f0025_SBCK_032-3a>¶納書於庫以是
各有書目而萬厯中輔臣諭大理寺副孫能¶傳中書舍
人張萱等校理遺籍閣中故書十亡六七然地志¶具存
<pb:KR4f0025_WYG_032-4b>
著於録者尚三千餘冊閣下試訪之所司請於¶
朝未必不可得又同館六十人類皆勤學洽聞之士必
能記¶憶所閱之書凡可資采獲者俾各疏所有捆載入
都儲於邸¶舍互相考索然後開列館中所未有文集奏
議圖經傳記以¶及碑銘志碣之屬編為一目或倣漢唐
明之遣使或牒京尹¶守道十四布政使司力為蒐集上
之史館其文其事皎然可¶尋於以采撰編次本末具備
成一代之完書不大愉快哉昔¶者元修宋遼金史袁桷
<pb:KR4f0025_WYG_032-5a>
列狀請搜訪遺書自實録正史而外¶襍編野紀可資證
援參考者一一分疏其目具有條理語有¶之前事之不
忘後事之師也閣下其留意焉<md:KR4f0025_SBCK_032-3b>¶　　　史館上總裁第三書¶
采書之議閣下既信鄙言行之將來史館不患無書考
證矣¶獨是體例猶未見頒而同館諸君紛紛呈列傳藁
於掌記館¶中供事遂相促迫且將閣下之命謂元史纂
修不過六七月¶告成具藁宜速此則彞尊之所不識也
<pb:KR4f0025_WYG_032-5b>
昔干寶勒晉紀先立¶凡例凡例既立然後紀傳表志相
符貞觀撰晉書體例出於¶敬播於是李淳風于志寧等
則授之以志孔頴達等則授之¶以紀傳治平撰通鑑先
編叢目草巻草巻責之范夢得積至¶四丈截為一巻於
是兩漢則授之劉攽三國六朝隋則授之¶劉恕唐五代
十國則授之范祖禹以故事無闕漏而文不繁¶複是史
家之遺法也司馬遷續其父談之書以為史記班固¶續
其父彪之傳以為漢書李百藥續其父德林之紀傳以
<pb:KR4f0025_WYG_032-6a>
為<md:KR4f0025_SBCK_032-4a>¶北齊書皆再世而就至姚思廉梁陳書曾鞏謂其厯
三世傳¶父子數十歲而乃成隋書始於王劭次以顔師
古次以魏徵¶等其十志成於高宗時歲月更久蓋史之
難成如此若夫元¶史其先開局纂修一十六人其後續
纂一十五人合計其成¶僅十三月爾其文蕪其體散其
人重複既有蘇布特矣而又¶别出雪不台既有鄂勒哲圖矣
而又别出鄂勒哲巴圖爾既有舒穆¶嚕額森矣而又别出舒
穆嚕阿實克以及阿都齊呼喇珠兩人既附¶書於哈噶斯齊
<pb:KR4f0025_WYG_032-6b>
都爾之傳矣而又為立傳至於作佛事則本¶紀必書游
皇城入之禮樂志皆乖謬之甚者以宋濂王褘一¶代之
名儒佐以汪克寛趙汸陳基胡翰貝瓊高啓王彞諸君¶
子之文學經術宜其陵軼前人顧反居諸史之下無他
迫於¶時日故也伏惟閣下幸勿萌欲速之念當以五年
為期亟止<md:KR4f0025_SBCK_032-4b>¶同館諸君勿遽呈藁先就館中所有羣書俾
纂修官條分而¶縷析𤓰區而芋疇事各一門人各一冊
俟四方書至以類相¶從續之少者扶寸多者盈丈立為
<pb:KR4f0025_WYG_032-7a>
草巻而後妙選館中之才¶運以文筆刪削巻成一篇呈
之閣下擇其善者用之或事有¶未信文有未工則閣下
㸃定斯可以無憾矣不然朝呈一藁¶焉夕當更此呈一
藁焉彼或異若築室於道聚訟於庭糠䵃¶襍揉嵌罅分
裂記述失序編次不倫閣下且不勝其勞雖欲¶速而汗
青反無日也新唐書之成厯十有七年而紀表志傳¶書
出兩手呉縝猶起而糾其繆況體例莫定草巻未編而
以¶六十人之藁錯陳於左右其何以詮擇而㑹於一劉
<pb:KR4f0025_WYG_032-7b>
知幾曰¶書彼竹帛事非容易閣下勿易視之幸少寛其
期毋或如元¶史之牽率必改圖焉倣貞觀治平之遺法
而後可爾<md:KR4f0025_SBCK_032-5a>¶　　　史館上總裁第四書¶
伏承閣下委撰明文皇帝紀彞尊本之實録參之野紀
削繁¶證謬屏誣善之辭擬藁三巻業上之史館矣昨暏
同館所纂¶建文帝紀具書燕王來朝一事合之鄙藁書
法相違彞尊愚¶闇匪敢露才揚己暴人之短惟是史當
<pb:KR4f0025_WYG_032-8a>
取信百世詎可以無¶為有故敢述其所聞復上書於閣
下明太祖之崩在洪武三¶十一年五月遺詔諸王各於
本國哭臨不必赴京踰月而訃¶至燕燕王抵淮安敇令
歸國斯太祖實録史臣曲筆謂用事¶者矯詔却還當在
是年之秋也時方執周王橚廢為庶人是¶冬齊王槫有
罪召入京留之燕王方慮禍及歸國恐後因簡¶壯士為
護衛迨齊王之入燕且益懼焉肯以次年來朝身犯¶危
地而且傲慢無禮由皇道入登陛不拜致監察御史曾
<pb:KR4f0025_WYG_032-8b>
鳯<md:KR4f0025_SBCK_032-5b>¶韶戸部侍郎卓敬一劾王大不敬一請徙封南昌建
文帝不¶報而燕世子及弟髙煦適以三月至京師譬諸
虎離其穴盡¶將虎子深入坎窞陷穽之中縛之一二獵
夫力爾雖至愚者¶勿為而謂智慮絶人之燕王為之乎
且燕世子之來在三月則¶是時燕王猶未反國野史稱
文皇遣之來誰實遣之姜清秘¶史据南京錦衣衛百戸
潘暄貼黄册内載校尉潘安二十三¶日欽撥隨侍燕王
還北平以為來朝之驗似若可徵然稽之¶實録靖難師
<pb:KR4f0025_WYG_032-9a>
駐龍潭帝顧望鍾山愴然下淚諸將請曰禍難¶垂定何
以悲為帝曰吾異日渡江即入京見吾親比為姦惡¶所
禍不渡此江數年今至此吾親安在瞻仰孝陵是以悲
爾¶然則太祖崩後燕王未嘗入朝可知已蓋革除年事
多不足¶信即燕王來朝不足信者一也金川門之變實
録稱建文帝<md:KR4f0025_SBCK_032-6a>¶闔宫自焚中使出其屍於火越七日備禮
葬之遣官致祭輟¶朝三日野記則云松陽王景請以天
子之禮葬文皇從之夫¶既葬以天子未有不為之置陵
<pb:KR4f0025_WYG_032-9b>
守冢者而鍾山左右無之則¶備禮云者亦史臣欺人耳
目焉爾矧孝陵渴葬文皇責建文¶以庶人之禮葬其祖
又豈肯以天子禮葬建文乎不足信二¶也北京金山口
景陵之北相傳有天下大師之塔謂是建文¶帝墳此尤
無據彞尊嘗登房山山隅有亂塔寺瘞僧骨不可¶數計
繞山村落田中亦多僧塔或題司空或題司徒或題帝¶
師國師蓋遼金元舊制則然所稱天下大師不足為異
而乃¶誣為建文帝墓既云不封不樹矣其誰復立石為
<pb:KR4f0025_WYG_032-10a>
表不足信¶三也從亡隨筆稱太祖預貯紅篋於奉先殿
側四圍以鐵錮¶之鎖二亦灌以鐵汁程濟破之得三度
牒濟為帝祝髮既扶<md:KR4f0025_SBCK_032-6b>¶帝出聚寶門矣不應復折而至神
樂觀不足信四也致身録¶帝至鬼門從者八人牛景先
用鐵棒啓之而出考是日乙丑¶文皇一入金川門即分
命諸將守京城及皇城鬼門非無人¶之境為景先者持
鐵棒啓門守城將士豈無一人見者不足¶信五也建文
帝既自焚方先生孝孺衰杖哭闕下語文皇曰¶成王安
<pb:KR4f0025_WYG_032-10b>
在此事之所有也至文皇謂曰獨不顧九族邪答曰¶便
十族奈何因并其弟子友朋為一族戮之此則三家邨
夫¶子之說矣歐陽夏侯尚書雖云九族者父族四母族
三妻族¶二而馬鄭俱云九族上自髙祖下至𤣥孫九峯
蔡氏從之故¶世之言九族者名為九其實本宗一族爾
迨秦漢誅及三族¶則兼逮母妻之黨邨夫子不知九族
尚輕三族為最酷而造¶為是說使文皇果用是刑無舍
母妻之族而遽株及於弟子<md:KR4f0025_SBCK_032-7a>¶友朋者且正學之友最莫
<pb:KR4f0025_WYG_032-11a>
逆者無如宋仲珩王孟緼仲縉鄭¶叔度林公輔諸人故
叔度之弟叔美叔端仲縉之子叔豐皆¶為及門高弟諸
君惟仲縉先卒其餘當日咸不及於難緝其¶遺文以傳
足以破野史之謬不足信六也實録文皇既入即¶收孝
孺旋執泰子澄至闕同磔于市所牓姦黨二十五人鄭¶
賜黄福尹昌隆在其列不聞伏法又靖難師起北平所
司州¶縣官棄職逺避朱寧等二百一十九人亦未嘗悉
誅獨大理¶少卿胡閏野史謂抄提男女二百一十七人
<pb:KR4f0025_WYG_032-11b>
俱死外遣戍者¶又一百一十四人而奉天刑賞録載茅
大芳妻死上命飼狗¶不應若是之酷不足信七也萬厯
初以建文帝所遺三詩宣¶付史館竊疑是㸃竄元之故
臣憶庚申君之作若天命潛移¶四海心一語豈出之帝
口乎不足信八也鐵鉉二女没入敎<md:KR4f0025_SBCK_032-7b>¶坊世傳七言二詩
乃呉人范寛題老妓巻而作載皇明珠玉¶集中好事者
巧為傅㑹不足信九也河西傭川中補鍋匠雪¶菴僧東
湖樵夫潔其身隱其名姓据傳聞以書奚而不可乃¶慿
<pb:KR4f0025_WYG_032-12a>
轉輪殿䑕嚙餘册一一實之不足信十也文皇實録載
壬¶午歲七月命前工部尚書嚴震直戸部致仕尚書王
鈍應天¶府尹薛正言分徃山西山東陜西巡視俾奏利
弊震直受詔¶至山西九月病卒于澤州公廨初不聞震
直督餉山東為北¶兵縛置布囊夾以兩馬舁至京後使
安南囘滇遇建文帝慚¶憤呑金死也況震直之卒忠誠
伯茹瑺撰神道碑可證吞金¶之事不足信十一也至若
因楊行祥事而移之楊應能王元¶美辨之矣不足信十
<pb:KR4f0025_WYG_032-12b>
二也因史仲彬之名而造為致身録久¶而附益之或又
有駮之者不足信十三也世之論者以革除<md:KR4f0025_SBCK_032-8a>¶靖難之事
載諸實録者皆曲筆無寧取之野史然實録之失¶患在
是非之不公然人物可稽歲月無舛後人不難論定至¶
遜國諸書徃徃以黎丘之鬼眩人觀聽以虚為實以偽
亂真¶其不滋惑焉者寡矣閣下宜辨去其惑曉然開諭
同館毋相¶矛盾作史之貴乎有識者此也故因燕王來
朝一事而兼及¶之惟閣下澄鑒不宣
<pb:KR4f0025_WYG_032-13a>
　　　史館上總裁第五書¶
昨過髙齋值閣下他出閽者延客坐案有閣下手疏史
目蓋¶體例初藁取而誦之有儒林傳又有道學傳閣下
講明正學¶探洛閩之淵源欲為道學立傳固宜然彞尊
竊以為不必也¶傳儒林者自司馬氏班氏以來史家循
而不改逮宋王偁撰¶東都事畧更名儒學而以周張二
程子入之元修宋史始以<md:KR4f0025_SBCK_032-8b>¶儒林道學析而為兩言經術
者入之儒林言性理者别之為¶道學又以同乎洛閩者
<pb:KR4f0025_WYG_032-13b>
進之道學異者置之儒林其意若以¶經術為麄而性理
為密朱子為正學而楊陸為岐塗黙寓軒¶輊進退予奪
之權比於春秋之義然六經者治世之大法致¶君堯舜
之術不外是焉學者從而修明之傳心之要㑹極之¶理
範圍曲成之道未嘗不備故儒林足以包道學道學不
可¶以統儒林夫多文之謂儒特立之謂儒以道得民之
謂儒區¶别古今之謂儒通天地人之謂儒儒之為義大
矣非有遜讓¶於道學也且明之諸儒講洛閩之學者河
<pb:KR4f0025_WYG_032-14a>
東薛文清公而外¶寥寥數人薛公立傳當在宰輔之列
今取餘子標為道學上¶不足擬周程張朱下不敵儒林
之盛則莫若合而為一於篇¶中詳叙源流所自覽者可
以意得此彞尊前書所云體例不<md:KR4f0025_SBCK_032-9a>¶必沿襲者也狂簡之
言不知所裁惟閣下審擇之¶
　　　史館上總裁第六書¶
&KR0156;尊自入史館受閣下知己之言忘其檮昧屢奏記於
三席¶顧念同館諸君授之以簡初無質難而獨一新進
<pb:KR4f0025_WYG_032-14b>
䀨䀨於左¶右難乎免於躁人之譏然有不容己於言者
敢再陳之國史¶者公天下之書也使有一毫私意梗避
其間非信史矣明自¶萬厯間顧髙諸君子講學東林書
院士大夫嚮風景從主持¶清議久而漸成門戸不得其
門入者分鑣而馳遷染之塗既¶殊相爭如水火當是時
中立不倚者寡矣究之東林多君子¶而不皆君子異乎
東林者亦不皆小人作史者當就一人立¶朝行已之初
終本末定其是非别其白黑不可先存門戸於¶胷中而
<pb:KR4f0025_WYG_032-15a>
以同異分邪正賢不肖也大扺小人之交無所不比<md:KR4f0025_SBCK_032-9b>¶而
君子或有所不同方宋盛時晏殊為相范仲淹參知政
事¶杜衍為樞密使韓琦富弼副之可云同心輔政者矣
及趙元¶昊叛仲淹主調發弼不主調發衍是弼議殊是
仲淹議若不¶相能者然既而退朝語笑無間唯其是非
同異一出於公故¶能成慶厯之治東林之君子則不然
一言之合則以為同道¶而信之終身一言之乖則斥為
匪人懷惡而不復親比居田¶間者遙制朝柄而庠序之
<pb:KR4f0025_WYG_032-15b>
士立文社應之轉相慕襲膠結而¶不可解異議者一發
而不勝乃樹援以為敵久而假宦寺之¶權以禍君子未
始不由君子之疾惡過激也使克如晏范杜¶韓諸老和
而不同羣而不黨寧有是哉毎見近時之論其人¶而東
林也雖晩而從逆必為之曲解攻東林者殉國之難人¶
所共知終以為偽執門戸以論人是非之不公其弊有
不可<md:KR4f0025_SBCK_032-10a>¶勝道者已彞尊先曾祖太傅文恪公廉節自勵中
立無黨以¶禮部左侍郎攝本部尚書事請冊立東宫公
<pb:KR4f0025_WYG_032-16a>
私疏凡七十上¶流傳者二十餘篇存之史館其言最切
直者劾鄭國㤗大指¶謂明外戚不預政事冊立匪國泰
所宜言當時貴妃親懿咸¶為側目其後冊立㫖下儀注
皆先公預定出諸袖中且上言¶國朝冊立東宫無謁謝
貴妃四拜之禮宣德嘉靖舊儀與今¶有别故實録特書
是年禮臣悉從裁革不敢援故事以請而¶郭文毅公遺
先公書以先公議禮疏誾誾侃侃百折不囘比¶之中流
砥柱顧先公諸疏世或移置他人姓名若呉人文秉¶撰
<pb:KR4f0025_WYG_032-16b>
先撥志始一書凡涉册立事纖悉具録獨于先公劾國
泰¶暨裁革貴妃四拜禮皆削而不書無他以先公名不
入東林¶黨籍也秉為文肅公子文肅中天啓壬戌進士
第一人是年<md:KR4f0025_SBCK_032-10b>¶先公實主㑹試文肅固先公所取士也雖
淵源有自而秉一¶字不以假人其待中立者且然況與
東林樹敵者乎即此一¶家一事言之黨人之是非公乎
不公閣下可以審察矣彞尊¶非不知是言出必有唾其
面者然而國史天下之至公不得¶以一毫私意梗避其
<pb:KR4f0025_WYG_032-17a>
間者也區區之誠以南董望閣下冀裁¶擇焉¶
　　　史館上總裁第七書¶
明史成書莫難於萬厯之後稗官踳駮是非易以惑人
至崇¶禎一朝無實録依據尤難措手日者閣下選同館
六人先纂¶長編可謂得其要矣長編成於李燾其㫖寧
失於繁毋失於¶畧故國史官文書而外家録野紀靡不
鉤索質驗旁互而參¶審焉無妨衆說並陳草創討論而
㑹於一今則止據十七年<md:KR4f0025_SBCK_032-11a>¶邸報綴其月日是非何以明
<pb:KR4f0025_WYG_032-17b>
同異何以别挂一而漏萬失燾¶之體例矣家録野紀雖
未足盡慿然亦當錯綜詮次而後是¶非不可揜本末具
見閣下奚不取諸史館四方所上之書凡¶涉崇禎朝事
俾纂修者一一穿聯之又是時朝中朋黨堅不¶可化封
疆將帥率以愛憎廢置而賢不肖無分焉若袁崇煥¶之
死錢龍錫之獲罪負天下之至冤而黨人恨不食其肉
非¶覩¶
太宗實録何由知計出於反間乎蓋以
<pb:KR4f0025_WYG_032-18a>
本朝檔子合之崇¶禎邸報逺不相蒙是必兼聽並觀而
後可審其功罪至於甲¶申冦難朝野相傳謂懿安皇后
不死然¶
世祖實録大書元年五月葬明天啓皇后張氏於昌平
州足¶以洗其冤矣他若莊烈愍皇帝之諡定自
本朝而野紀紛<md:KR4f0025_SBCK_032-11b>¶紜或書思宗烈皇帝或書毅宗烈皇帝
或書威宗烈皇帝或¶書懷宗端皇帝宜以後定之謚大
書簡端者也又甲申殉難¶諸臣俱經
<pb:KR4f0025_WYG_032-18b>
錫謚應特書於傳後而内官從死者或云王之¶臣或云
王之心或云王之俊其實則王承恩¶
章皇帝有諭祭文此明徵矣又莆田王公家彦以兵部
右侍¶郎協理戎政亦死甲申之難見聞者無異辭乃順
治九年¶
章皇帝軫念殉國諸臣
特命禮部錫謚易名二十五人而¶典禮者獨遺王公不
與謚豈非闕典也與側聞順治二三年¶各省巡撫題報
<pb:KR4f0025_WYG_032-19a>
崇禎閒死事諸臣方之野紀當得其實亦宜¶分年書之
閣下奚不請於
朝暫假¶
文皇帝¶
章皇帝兩朝實録亟令史館監生謄一副本庶纂修者
得以<md:KR4f0025_SBCK_032-12a>¶參詳同異而不失之偏此非小補也不然以宜書
者不書是¶編出覽者將謂識大識小無一具焉可不深
慮也哉
<pb:KR4f0025_WYG_032-19b>
　
　
　
　
　
　
　
　曝書亭集巻三十二<md:KR4f0025_SBCK_032-12b>¶<md:KR4f0025_SBCK_033-1a>¶
<pb:KR4f0025_WYG_033-1a>
欽定四庫全書
　曝書亭集巻三十三¶
　　　　　　　　　　翰林院檢討朱彞尊撰

# -*- mode: mandoku-view -*-
#+TITLE: 曝書亭集
#+DATE: 2015-09-23 10:30:11
#+PROPERTY: JUAN 40

¶
序(七/)¶
　　　宋院判詞序¶
商丘宋之南京也東都盛時由汴水浮舟逹通津門三
百里¶而近車徒之轚互冠盖之絡繹妖童光妓自露臺
瓦市而至¶樂府之流傳朝倚聲而夕勾隊于照碧堂上
<pb:KR4f0025_WYG_040-1b>
盖流風雖逺遺¶響宜有傳者故言詞于汴宋若燕函秦
廬夫人而能之者也¶然自金源變而為曲中州言韻者
四聲乃去其一按以大晟¶之律吕不能無誤生于是土
者又必游覽四方交友之往来¶審音于南北清濁之辨
用心專一而後可無憾焉理藩院判¶宋君牧仲倜儻好
結客其談論古今衮衮不倦至為長短句<md:KR4f0025_SBCK_040-1b>¶虛懐討論一
字未安輒歴繙古人體製按其聲之清濁必盡¶善乃已
故其所作咸可上擬北宋雖東南以詞名者或有遜¶焉
<pb:KR4f0025_WYG_040-2a>
不觀夫函乎必先為容乃以制革權其上下旅衣之始
可¶無齘至于廬摩䥨矣又置而摇之使其無蜎炙諸牆
以眡其¶橈之均横而摇之以眡其勁盖專且審如是然
後謂之國工¶則非燕秦夫人之所能善矣君之詞殆類
是與¶
　　　陳緯雲紅鹽詞序¶
宜興陳其年詩餘妙絶天下今之作者雖多莫有過焉
者也¶其弟緯雲繼之撰紅鹽詞三卷含宫咀商駸駸乎
<pb:KR4f0025_WYG_040-2b>
小絃大絃¶迭奏而不失其倫噫盛矣其年與予别二十
年往來梁宋間¶嘗再至京師一過長水謂當相見矣竟
不值而緯雲留滯京¶師乆予至輒相見極譚燕贈酬之
樂因得詢其年近時情狀<md:KR4f0025_SBCK_040-2a>¶三人者坎坷畧相似也方予
與其年定交日予未觧作詞其¶年亦未以詞鳴不數年
而烏絲詞出遲之又乆予所作亦漸¶多然世無好之者
獨其年兄弟稱善人情愛其所近大抵然¶矣詞雖小技
昔之通儒鉅公往往為之盖有詩所難言者委¶曲倚之
<pb:KR4f0025_WYG_040-3a>
于聲其辭愈微而其㫖益逺善言詞者假閨房兒女¶子
之言通之于離騷變雅之義此尤不得志于時者所宜
寄¶情焉耳緯雲之詞原本花間一洗草堂之習其于京
師風土¶人物之勝咸載集中而予餬口四方多與箏人
酒徒相狎情¶見乎詞後之覽者且以為快意之作而孰
知短衣塵垢栖栖¶北風雨雪之間其羇愁潦倒未有甚
于今日者邪¶
　　　黒蝶齋詩餘序
<pb:KR4f0025_WYG_040-3b>
詞莫善于姜䕫宗之者張輯盧祖臯史逹祖吳文英蔣
㨗王<md:KR4f0025_SBCK_040-2b>¶沂孫張炎周密陳允平張翥楊基皆具䕫之一體
基之後得¶其門者寡矣其惟吾友沈覃九乎覃九鮮交
游故無先逹之¶譽又所作詞不多人或見其一二輒忽
之然其黒蝶齋詞一¶卷可謂學姜氏而得其神明者矣
白石詞凡五卷世已無傳¶傳者惟中興絶妙詞選所録
僅數十首耳今覃九年方壯為¶之日乆其篇章必數倍
于姜氏盡出以示人人未有不好之¶者序其端竊自喜
<pb:KR4f0025_WYG_040-4a>
屬和之有人并以見予賞音之獨早也¶
　　　蔣京少梧月詞序¶
宜興山有小蘭大蘭碧雲紫雲之峰白鶴之洞澤有荆
陽罨¶畫百瀆之水茶檣酒幔與朱藤翠竹交映陶旊之
器走他縣¶自昔逺騖之流咸思栖伏杜牧之留營水榭
蘇子瞻思種橘三¶百本買田以居豈非林麓之勝有發
人吟咏性情者與彛尊<md:KR4f0025_SBCK_040-3a>¶家長水四望無山濫泉飛瀑之
音不入于耳近宅田磽&KR2294;遇¶嵗旱輒不登比年客白下
<pb:KR4f0025_WYG_040-4b>
思入茅山為道士著書以老願未¶果翻䇿柴車入京師
風塵蓬勃懐山水之樂盖有夢寐不能¶釋者吾友陳其
年偕里人蔣京少訪予僧舍其年别乆出其¶詞多至三
千餘而京少所刻梧月詞凡二百四十餘闋穠而¶不靡
直而不俚婉曲而不晦庶幾可嗣古人之逸響京少年¶
甫二十耳為之不已必至于三千無疑也當牧之子瞻
時不¶聞陽羡有賔朋之娯猶思卜築于是假令遇才若
二子者唱¶酬和荅于其間則其移家之謀更不俟終日
<pb:KR4f0025_WYG_040-5a>
焉可信也京少¶歸為我度百畝之田隂崖可植藤竹陽
坡可以種橘開門山¶可望沿溪舟可挐游可以亭憇可
以閣茶有銚而羮有勺三¶絃之筝䨇髻之伎相與按四
聲二十八調于酒邊花外京少<md:KR4f0025_SBCK_040-3b>¶其許我乎河氷待泮放
溜而南姑置茅山道士勿為己¶
　　　紫雲詞序¶
詞者詩之餘然其流既分不可復合有以樂章語入詩
者人¶交訕之矣雖然良醫之主藥藏金石草木燥濕寒
<pb:KR4f0025_WYG_040-5b>
熱之宜采¶營各别而後處方合散不亂其部要其術則
一而已自唐以¶後工詩者毎兼工于詞宋之元老若韓
范司馬理學若朱仲¶晦真希元亦皆為之由是樂章卷
帙幾與詩爭冨昌黎子曰¶懽愉之言難工愁苦之言易
好斯亦善言詩矣至于詞或不¶然大都懽愉之辭工者
十九而言愁苦者十一焉耳故詩際¶兵戈俶擾流離瑣
尾而作者愈工詞則宜于宴嬉逸樂以歌¶咏太平此學
士大夫並存焉而不廢也晉江丁君雁水以按¶察司僉
<pb:KR4f0025_WYG_040-6a>
事分廵贑南道構甓園于官廨且于層波之閣八景<md:KR4f0025_SBCK_040-4a>¶之
臺攜賔客倚聲酬和所成紫雲詞流播南北蓋兼宋元
人¶之長將與詩並傳無疑已贑州控百粤三楚七閩之
隘曩時¶兵戈未息士之棲于山澤者見之吟卷毎多幽
憂悽戾之音¶海内言詩者稱焉今則兵戈盡偃又得君
撫循而煦育之誦¶其樂章有歌咏太平之樂孰謂詞之
可偏廢與于是其友朱¶彞尊審定焉而書其言以為序¶
　　　柯寓匏振雅堂詞序
<pb:KR4f0025_WYG_040-6b>
宋元詩人無不兼工樂章者明之初亦然自李獻吉論
詩謂¶唐以後書可勿讀唐以後事可勿使學者篤信其
說見宋人¶詩集輒屏置不觀詩既屏置詞亦在所勿道
焦氏編經籍志¶其于二氏百家搜采勿遺獨樂章不見
録宜作者之日寥寥¶矣崇禎之季江左漸有工之者吾
鄉魏塘諸子和之前軰曹<md:KR4f0025_SBCK_040-4b>¶學士子顧雄視其間守其派
者無異豫章詩人之宗涪翁也¶柯子寓匏學士館甥其
于詞蓋幼而習焉既而助予編次宋¶元人之詞又同周
<pb:KR4f0025_WYG_040-7a>
布衣青士博采詞人體製探其源流為樂¶章考索一書
其用心也勤其倚聲也敏其于詩也兼工而日¶進于作
者殆習伏衆神而臻于巧者與往歲在戊午寓匏兄¶弟
與予同以薦留京師明年二月以父喪去又二年訪予
江¶南遇于燕子磯又二年至京師毎見輒出其詞槀久
而盈卷¶乃雕刻行之今之工于詞者大都昔曽與學士
游讀寓匏詞¶當有以山抺微雲女壻見目者然而寓匏
之詞之派之工不¶必盡合乎學士蓋由取材于宋元之
<pb:KR4f0025_WYG_040-7b>
人者多也¶
　　　孟彦林詞序¶
宋以詞名家者浙東西為多錢唐之周邦彦孫惟信張
炎仇<md:KR4f0025_SBCK_040-5a>¶逺秀州之吕渭老吳興之張先此浙西之最著者
也三衢之¶毛滂天台之左譽永嘉之盧祖臯東陽之黄
機四明之吳文¶英陳允平皆以詞名浙東而越州才尤
盛陸游髙觀國尹煥¶倚聲于前王沂孫軰繼和于後今
所傳樂府補題大都越人¶製作也自元以後詞人之賦
<pb:KR4f0025_WYG_040-8a>
合乎古者蓋寡三十年來作者¶奮起浙之西家嫺而戸
習顧漸江以東鮮好之者㑹稽孟彦¶林訪予京師出所
著浣花詞凡五百餘闋其好之也篤其為¶之也勤宜其
多且工也詞雖小道為之亦有術矣去花菴草¶堂之陳
言不為所役俾滓窳滌濯以孤技自㧞于流俗綺靡¶矣
而不戾乎情鏤琢矣而不傷夫氣夫然後足與古人方
駕¶焉彦林歸矣為之不輟其辭必愈工他日相見當更
序之
<pb:KR4f0025_WYG_040-8b>
　　　魚計莊詞序<md:KR4f0025_SBCK_040-5b>¶曩予與同里李十九武曽論詞于京師之南泉僧舍謂
小令¶宜師北宋慢詞宜師南宋武曽深然予言是時僧
舍所作頗¶多錢唐龔蘅圃遂以吾兩人所著刻入浙西
六家詞夫浙之¶詞豈得以六家限哉十年以來其年容
若畟園相繼奄逝同¶調日寡偶一間作亦不能如向者
之專且勤矣休寧戴生錡¶僑居長水從予游其為詞務
去陳言謝朝華而啓夕秀蓋兼¶夫南北宋而擅塲者也
<pb:KR4f0025_WYG_040-9a>
在昔鄱陽姜石帚張東澤弁陽周草¶牎西秦張玉田咸
非浙産然言浙詞者必稱焉是則浙詞之¶盛亦由僑居
者為之助猶夫豫章詩派不必皆江西人亦取¶其同調
焉爾矣¶
　　　水村琴趣序¶
凝土以為器有虞氏尚之矣至周而陶旊有工曰甗曰
盆曰<md:KR4f0025_SBCK_040-6a>¶甑曰鬲曰庾曰簋中縣中膊辨及髺墾薜暴之微
宜其廢鼐¶鼎以利其用然必歴千年而柴汝官哥定始
<pb:KR4f0025_WYG_040-9b>
行焉刋石以為¶碑夏后氏先之矣至周而岐陽有鼓至
漢而鴻都有經宜其¶推石而鐫之木然必俟張參書壁
之後又乆而鏤板方興焉¶其于文也亦然南風之詩五
子之歌此長短句之所由昉也¶漢鐃歌郊祀之章其體
尚質迨晉宋齊梁江南采菱諸調去¶填詞一間爾詩不
即變為詞殆時未至焉既而萌于唐流演¶于十國盛于
宋予嘗持論謂小令當法汴京以前慢詞則取¶諸南渡
錫山顧典籍不以為然也魏塘魏孝㢘獨信予說頻¶與
<pb:KR4f0025_WYG_040-10a>
予唱和詞成掩其名示人見者或疑予所作予既歸田
考¶經義存亡著為一書不復倚聲按譜而孝㢘好之不
倦所填¶詞日多里之人疲于傳寫乃刋行之水村者孝
亷之居因以<md:KR4f0025_SBCK_040-6b>¶為字元趙子昂氏嘗為錢處士以水墨寫
為圖者也琴趣者¶取諸涪翁詞集名也夫詞自宋元以
後明三百年無擅塲者¶排之以硬語毎與調乖竄之以
新腔難與譜合至于崇禎之¶末始具其體今則家有其
集盖時至而風㑹使然特工如孝¶㢘者不可多得然則
<pb:KR4f0025_WYG_040-10b>
孝㢘之詞力追南渡作者雖由其才亦¶遇其時夫然而
後工也孝亷將為嶺表之游豆䓻之花桄榔¶之樹蕉耶
扶荔之果青雞白鷴孔翠之鳥蝴蝶之繭凡以資¶琴趣
材者一惟孝亷驅使之予耄矣君歸尚思歌以侑酒¶
　　　羣雅集序¶
用長短句製樂府歌辭由漢迄南北朝皆然唐初以詩
被樂¶填詞入調則自開元天寳始逮五代十國作者漸
多遺有花¶間尊前家宴等集宋之初太宗洞曉音律製
<pb:KR4f0025_WYG_040-11a>
大小曲及因舊<md:KR4f0025_SBCK_040-7a>¶曲造新聲施之教坊舞隊曲凡三百九
十又琵琶一噐有八¶十四調仁宗于禁中度曲時則有
若栁永徽宗以大晟名樂¶時則有若周邦彦曹組辛次
膺万俟雅言皆明于宫調無相¶奪倫者也洎乎南渡家
各有詞雖道學如朱仲晦真希元亦¶能倚聲中律吕而
姜䕫審音尤精終宋之世樂章大備四聲¶二十八調多
至千餘曲有引有序有令有慢有近有犯有賺¶有歌頭
有促拍有攤破有摘遍有大遍有小遍有轉踏有轉¶調
<pb:KR4f0025_WYG_040-11b>
有増減字有偷聲惟因劉昺所編宴樂新書失傳而八
十¶四調圖譜不見于世雖有歌師板師無從知當日之
琴趣簫¶篴譜矣姚江樓上舍儼若工于詞曩留京師輯
詞鵠一書業¶開雕搨行既而悔之告于予曰詩變而為
詞詞變而為曲歴¶世久逺聲律之分合均奏之髙下音
節之緩急過度既不得<md:KR4f0025_SBCK_040-7b>¶盡知至若作者才思之淺深初
不係文字之多寡顧世之作¶譜者類從歸字謡銖累寸
積及于鶯啼序而止中有調名則¶一而字之長短分殊
<pb:KR4f0025_WYG_040-12a>
安能各得其所莫如論宫調之可知者¶叙于前餘以時
代先後為次序斯世運之升降可以觀焉予¶曰㫖哉子
之言詞乎上舍請易書名予名之曰羣雅集蓋昔¶賢論
詞必出于雅正是故曽慥録雅詞鮦陽居士輯復雅也¶
譜既成以段安節樂府雜録王灼碧雞漫志及宋元髙
麗諸¶史所載調存詞佚者具載之并以張炎沈伯時樂
府指迷冠¶于卷首學者覩此何異過涉大水之獲舟梁
焉是為序
<pb:KR4f0025_WYG_040-12b>
　　　髙侍講扈從東廵日録序¶
翰林院侍講錢唐髙君以康熙二十一年春扈從¶
天子東廵告成功于<md:KR4f0025_SBCK_040-8a>¶三陵歸成日録二卷其友朱彞尊受而讀之作而曰古
者君¶出史載筆士載言蓋必有文學之臣從周之蒐于
岐陽也時¶則有若史籀為之詩漢之狩于方岳也時則
有若班固有若¶崔駰有若馬融為之頌不惟是也昔惟
叔之寳鬲鼎銘曰唯¶叔從王南征叔邦父之簠銘曰用
<pb:KR4f0025_WYG_040-13a>
征用行用從君王凡獲與¶扈從者至銘之彞器以永厥
世期以鋪揚盛美于無窮自古¶然矣君侍
禁闥久親見¶
聖天子命将四出誅鉏不庭授方畧于萬里之外宵衣
晩膳¶不自暇逸君亦未嘗息偃休沐一旦弛威弧戢天
戈疆宇悉¶定辰旗星䍐有事
山陵從容豹尾之後賡
天章荅顧問¶惟君日侍左右君之遇榮矣雖然踰山海
<pb:KR4f0025_WYG_040-13b>
而北極乎松花之¶江荒塗深淖車溓而馬瘏羽林材武
之士蓋有不勝疲乏者<md:KR4f0025_SBCK_040-8b>¶君以一書生執鞭靮日夜隨侍
帳殿不少後又以餘力拜¶颺賦詠考山川之阨塞覽戰
争之迹訪金源宫闕所在證以¶舊史至殘碑斷碣靡不
摩挲讀之非有倍萬人之才者能之¶乎¶
天子命君侍從允為得人君之所記方之古銘詩可無怍矣¶
　　　劉氏族譜序¶
姓以别生分類也顧後世乃反合之合之自漢賜婁敬
<pb:KR4f0025_WYG_040-14a>
項伯¶為劉氏始自漢以後帝王將相惟劉氏為獨多斯
縁附者日¶衆而譜系益繁其最著者七房彭城尉氏臨
淮南陽廣平丹¶陽南華而北魏凌江將軍之後由襄平
徙河南者不與焉譜¶劉氏者有漢氏帝王譜宋譜餘若
幾若晏若輿若沆若復禮¶各著有宗譜雖不盡傳隋唐
以前所重者門望大率皆逺引<md:KR4f0025_SBCK_040-9a>¶往牒尊之為祖源逺則
支易棼族繁則難合于九族則忽之¶于所不可知者强
附而親之惑已遼陽劉氏其先傳自太保¶秉忠之後至
<pb:KR4f0025_WYG_040-14b>
正末有諱顯者仕為通州安撫司副使洪武中¶授都指
揮僉事封明威將軍予世襲其子通以軍功進指揮¶使
封懐逺將軍賜鐡券免三死作鎮開原世居東寧衞惜
木¶城十一傳而徙大興裔孫某忼慨有志行述其先人
之訓撰¶族譜上下卷自明威將軍始譜系墳墓灼然可
信京師士大¶夫見者莫不嘉歎蓋本支近斯宗族易敦
家誡約斯子孫可¶守某之為是書豈惟傳之于家殆吾
黨所宜效法者也
<pb:KR4f0025_WYG_040-15a>
　　　姚氏族譜序¶
吾鄉族望在宋有吕氏錢氏朱氏沈氏魯氏衞氏常氏
焦氏¶莫氏婁氏終宋之世以科名顯以家法傳莫若聞
人氏聞人<md:KR4f0025_SBCK_040-9b>¶氏族譜一册先君購而藏之約二百翻朝之
誥勅家之詩文¶略備其逺裔請借録匿不肯還是書遂
失見于至元嘉禾志¶者僅登科一十二人而已姚氏在
吾鄉有諱倬者登大觀三¶年賈安宅榜進士明之初曰
瑄以尚書中洪武庚午舉人仕¶為監察御史死建文之
<pb:KR4f0025_WYG_040-15b>
難曰綬以書畫詩知名于時曰𢎞謨¶仕至吏部左侍郎
兼翰林院學士贈禮部尚書其弟𢎞誼精¶音律撰樂府
統宗所稱青蓮居士者也餘若文若俊若鵬若¶汝舟若
體信皆中甲科若文通若鳳若篚若□若楫皆中乙¶科
然其家世或顯或隠未詳其流派萬歴初光禄大夫柱
國¶太子太傅工部尚書善長公登先文恪公榜進士由
行人改¶御史廵視長蘆鹽課按山東河南迴翔京尹卿
士歴今官年¶七十餘致政歸九十一而終是時諸姚半
<pb:KR4f0025_WYG_040-16a>
消歇而公之族日<md:KR4f0025_SBCK_040-10a>¶大公之孫澣北若乃撰有家乗刋行
又五十年其子姓愈繁¶衍于是公從孫澍我士復為纂
輯成書而屬予為序憶予八¶齡時猶及見公公時尚健
步里居樂善好施病者給以藥寒¶者給以衣死者給以
棺槥今所傳菉竹堂醫方皆公手自抄¶又嘗注律以律
文簡而易晦乃用小字釋其下順治初頒行¶大清律實
依公所注本也先文恪公賜第日嘉興同榜九人¶姚氏
與吾家獨敦丗好兩姓互為婚姻而我士又予友壻也
<pb:KR4f0025_WYG_040-16b>
方予避兵練浦我士實與予共學其為人愿而謹不苟
訾笑¶克持其家教三子讀書又經理先世墓田以供祭
祀而又奠¶繫世族墳墓别昭穆賢者表其徳不肖者沒
其名俾覽者忠¶厚悱惻之念油然而生庶幾為法于鄉
黨比于宋聞人氏也¶已<md:KR4f0025_SBCK_040-10b>¶　　　雲氏族譜序¶
氏族之紊古病其分而今病其合一范也虞夏殷周異
焉一¶桂也昋炅炔殊焉在下者得以私意紛更而上之
<pb:KR4f0025_WYG_040-17a>
人復以好¶惡變易宜其若棼絲之難理而卒易辨者則
以官有簿狀選¶舉者可攷也家有譜系婚姻者有别也
自簿狀既廢附勢者¶以異派為同宗而亡國之裔詭姓
氏以逺禍每擇其最著者¶彼夫張王劉李趙氏族半天
下豈果其枝葉獨蕃與蓋混而¶合者衆矣此其譜系之
傳多不可盡信惟姓之希者通譜亦¶鮮其人序而為譜
足以徵信于世然或生長廣邑大都往往¶舍己趨附去
魚而為鄭去胡而為令狐稽之又難也雲氏之¶族有三
<pb:KR4f0025_WYG_040-17b>
其一出縉雲氏而悉雲宥連魏孝文帝皆改從雲文¶昌
之雲祖元行省參政從龍其子緫管海居于菟灣累丗
譜<md:KR4f0025_SBCK_040-11a>¶系可攷裔孫生貟某集以為譜致書萬里請為序嗚
呼氏族¶之紊久矣以唐之盛撰述衣冠房從齒序者不
下數十家而¶國姓迄無定論元和姓纂作自林寳而不
知己姓所由來若¶是其難也某生海外僻左之鄉乃能
攷据姓源所自有條而¶不紊其可徵信矣夫¶
　　　李氏族譜序
<pb:KR4f0025_WYG_040-18a>
李氏望隴西其次趙郡隴西之系興唐本支日蕃定著
房三¶十有九而趙郡亦有南東西三祖之别定著六房
族最大出¶張王劉趙之上太白詩云我李百萬葉柯條
徧中州其言大¶而非夸者邪梅㑹李氏其先有千四提
舉者元至正中自江¶隂州徙嘉興六世之後始有仕宦
登甲乙科者相繼位雖不¶大顯而一門羣從多有詩筆
流傳至吾友武曽才名為<md:KR4f0025_SBCK_040-11b>¶天子所知徵詣闕下歸與兄繩逺斯年弟符分虎譚藝
<pb:KR4f0025_WYG_040-18b>
一時¶言詩者稱三李焉既而取科名登仕版者踵接李
氏之門才¶且日盛僉謂不可無譜于是斯年討論芟綜
之支分派别于¶得姓之根源族數之逺近爵位之崇卑
墳墓之阡原宗庶之¶繼嗣妻妾之外氏適女之出處莫
不一一詳書之凡七卷古¶者睦族之道必先修譜以聮
之是以有小史以奠繫世有族¶師以書其孝弟睦婣有
學者惟宗族之序明夫然故不善者¶同惡而無所比善
者同好而無所蔽使之相保相愛各安本¶俗咸期于徳
<pb:KR4f0025_WYG_040-19a>
行道藝之歸此百世之計也今之治家者惟生¶産是營
其于睦族之典或棄而不省譜牒之不明長幼尊卑¶乖
其分至相凌相詬儕于路人先王維世持民之道衰矣
夫¶天下之俗固非一家之所能變然易稱一正家而國
定使有<md:KR4f0025_SBCK_040-12a>¶家者咸克明其譜牒禮文之相糾酒食之相洽
有無之相通¶毋挾富而轢其貧毋先疏而後其親庶幾
可以收族人之心¶長保其室家而不乖乎先王以族教
安之義矣若李氏之譜¶有倫有要有條不紊後之君子
<pb:KR4f0025_WYG_040-19b>
其可以取則者歟¶
　　　商丘宋氏家乗序¶
夾漈鄭樵志氏族以國為氏者二百三十有三宋之先
殷王¶元子名列三恪詩所云有客有客亦白其馬者也
其都商丘¶本陶唐火正閼伯之壤是曰大辰之墟厥後
望在西河廣平¶燉煌扶風利人而商丘之族䆳古之三
墳尚存服先疇守桮¶棬至今猶保閼伯之故土姓源之
逺莫之與京以視過江之¶王謝袁蕭吳之朱張顧陸山
<pb:KR4f0025_WYG_040-20a>
東之王崔盧鄭關西之韋裴柳¶薛楊杜皆其後焉者矣
譜系之學源于世本由晉以降或撰<md:KR4f0025_SBCK_040-12b>¶家傳或撰家紀或
撰世傳或撰序訓或撰家世編用揚其先¶世之徳善功
烈斯則孝子慈孫之用心補邦國之志所未備¶俾先正
之舊典時式長以不墜别親疎族墳墓序婚姻一書¶成
而衆善備焉都察院右副都御史宋公填撫大江左右
一¶十七年國奢示之以儉事煩行之以簡月要歲㑹久
而案無¶留牘
<pb:KR4f0025_WYG_040-20b>
天子嘉公清徳倚毗日隆公精白一心益以澹泊自持
公府¶無事恒與賔客參考典籍揚扢風雅審定圖書又
有餘力撰¶家乗若干巻予受而觀之不書逺祖而書近
代先王言而後¶國史終以文翰其述莊敏文康二公遺
行辭簡而事詳合乎¶古傳紀之體維宋氏門才日盛公
之諸公子一官侍從一列¶藩屏一登賢書諸孫咸自奮
功名之路公族之蕃衍何福不<md:KR4f0025_SBCK_040-13a>¶除繼自今論宋氏之望
不于西河廣平而在商丘斯其為微¶子世家百世不遷
<pb:KR4f0025_WYG_040-21a>
之宗也夫¶
　　　具區徐氏族譜序¶
徐氏之望十有北祖焉有南祖焉居吳洞庭之西山者
背縹¶緲之峰臨銷夏之灣巖可以耕澤可以漁楓林橘
田牆屋相¶望自元泰定間國子正字澄生子圻官平江
學正愛山水之¶勝因卜居焉久而析為東西二房或移
家湖州或居常熟或¶徙沔陽華容湘潭要皆祖正字明
宣徳二年府學生善始撰¶家譜陳尚書山為作序其後
<pb:KR4f0025_WYG_040-21b>
諸生諒欲重緝之未果也上舍¶惇復從予學今年三月
朔以赤馬船載予渡太湖登角頭于¶時棃花盛開迤邐
二十里如積雪下上以緋桃縁之偕行者¶歎殊絶既而
檥船于灣投上舍之故居村民散處或八九家<md:KR4f0025_SBCK_040-13b>¶或五六
家或四三家庶人在官者無有也質庫罔利者無有¶也
垂白之叟未嘗至訟庭少年不諳博塞之戲歌板之音
女¶子足不踰門樞其風俗淳朴乃與府治相反而徐氏
一門羣¶從布衣紃履見客恂恂然處士三級出其所撰
<pb:KR4f0025_WYG_040-22a>
族譜有要有¶倫可徵可信其或一本而分支出鄉而死
徙寧略不詳洵愼¶之至矣予家距洞庭祗百有餘里風
便一日可達顧年逾七¶十始津逮焉信夫勝游之難也
今海宇太平人皆懐其故土¶然游人過此末有不生避
地之想者矧予覽觀四方習俗之¶靡日甚念風土清嘉
莫茲山若安得從徐氏結比鄰以終老¶即寄居廡下所
忻慕焉書以序其端¶
　
<pb:KR4f0025_WYG_040-22b>
　
　
　
　
　
　
　
　曝書亭集巻四十

<pb:KR4f0025_WYG_041-1a>
欽定四庫全書
　曝書亭集卷

# -*- mode: mandoku-view; -*-
#+TITLE: 曝書亭集
#+DATE: 2015-09-11 17:27:31.351709
#+PROPERTY: ID KR4f0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 28
#+PROPERTY: FILE SB04n0286-028曝書亭集-卷第二十八.
<pb:KR4f0025_SBCK_028-1a>¶
曝書亭集卷第二十八¶
　　　　　　　　　　　　秀水　朱彞尊　錫鬯¶
　詞(五)¶
　　茶煙閣體物集(上)¶
　　　柳色黄(對雨)¶
岸側榆錢牆角楝花吹已將盡漸添緑葉陰濃轉覺晚來風¶
緊絲絲縷縷界開密霧低煙暗催䦨藥紅尖潤怕鳳子衣單¶
把柔黄都褪　休問鈿車騘馬縱約歸期料應難準最憶江¶
南屐齒滿街聲趁吳歌幾曲穩坐細浪魚天落帆𥬇指柴門¶
近任踏破苔痕數小園新筍¶
　　　渡江雲(欲雪)¶
河冰遥度馬稜稜寒色望裏但疎蕪漸吟蛩已靜祗聽空林¶
<pb:KR4f0025_SBCK_028-1b>¶
大觜啄飢烏魚鱗萬㸃斂雲英半晌糢糊却一似畫家米虎¶
潑墨寫江圖　南湖恁時風景春到苔枝有紅梅樹樹儘容¶
我靑鞵岸淨白舫燈孤而今苦被浮榮縛擁殘氈不比蘭蘇¶
𢬵醉也牀頭酒價都無¶
　　　聒龍謡(雪)¶
密比花䌓輕嫌絮重一半斜侵簾戸淡抹牆腰似月稜初吐¶
纔飄墮凍雀聲中又壓倒早梅開處縱旗亭臘釀堪沽已迷¶
却板橋路　颼風緊亂雲低見潑墨㸃㸃林鴉催暮一絲漁¶
艇料今畨歸去訝光寒入夜翻明漸灑急聽牎如雨問隔江¶
桃葉桃根尚能來否¶
　　　春風裊娜(游絲)¶
倩東君著力繫住韶華穿小徑漾晴沙正陰雲籠日難尋野¶
<pb:KR4f0025_SBCK_028-2a>¶
馬輕颸染草細綰秋蛇燕蹴還低鶯銜忽溜惹却黄䰅無數¶
花縱許悠揚度朱戸終愁人影隔牎紗　惆悵謝娘池閣湘¶
簾乍卷凝斜盼近拂簷牙疎籬&KR0482;短牆遮微風别院好景誰¶
家紅袖招時偏隨羅扇玉鞭墮處又逐香車休憎輕薄𥬇多¶
情似我春心不定飛夢天涯¶
　　　無夢令(飛花)¶
魚浪飄香千㸃燕尾分煙一翦已自出牆東又被輕風吹轉¶
輕風吹轉剛逗卷簾人面¶
　　　歩蟾宫(端溪觀采硯)¶
蒼山暗束寒江轉問巖穴探時深淺不妨篝火夜連朝待割¶
取谿雲一半　疎疎嫩葉靑花遍比刲却羊肝更軟看來只¶
合&KR0009;情人已早有相思淚眼¶
<pb:KR4f0025_SBCK_028-2b>¶
　　　埽花游(試茶)¶
楝花放了正穀雨初晴逼籬雲水曉山十里見春旗乍展緑¶
槍未試立倦濃陰聽到吳歌徧起焙香氣裊一縷午煙人靜¶
門閉　淸話能有幾任舊友相尋素瓷頻遞悶懷盡矣況年¶
來病酒夜䦨須記活火新泉夢繞松風曲几暗燈裏隔牎紗¶
小童斜倚¶
　　　一枝春(汪舟次貽流求筆筠管蘆管各一同查客賦/之)¶
海外靑羊也中書偶被星查攜到明牎脫帽掐破麻姑纖爪¶
黄蘆墨竹慣斜鏤一枝花裊持比似諸葛宣城樣變棗心翻¶
巧　遥憐水雲孤島想銀光砑紙留題多少小扇香匳愛染¶
夕陽芳草層波萬里付吳下阿儂誰料端可惜老去章臺画¶
睂嬾了(筆帽裂其一/面活脫下上)¶
<pb:KR4f0025_SBCK_028-3a>¶
　　　瑞鶴仙(錢編修庸亭席上觀司馬相如私印)¶
土花凝古繡見細紋卷髮冷光塗黝朱繰覆冰紐愛千年未¶
蝕幾絲紅籕燒春熟後料無心蟲魚刻鏤算除非賣賦金多¶
書劵恁時纔有　知否遥山描罷卓女風流定拈纖手摩挱¶
已久挑短燭把看又論才華不是淩雲健筆可許尋常消受¶
𢬵夜寒典了鸘裘肯敎換酒¶
　　　天香(龍涎香)¶
泓下吟殘波中燄後珠宮不鎻癡睡沫卷盤渦腥垂尺木采¶
入蜑船鮫市南蕃新譜和六一丹泥分製裹向羅囊未許𢹂¶
歸金匼先試　炎天最饒凉思井華澆帛鋪澄水百沸瓊膏¶
嘘作半牎雲氣麝火温黁欲陷又折入犀帷裊難起螺甲重¶
挑茶煙較細¶
<pb:KR4f0025_SBCK_028-3b>¶
　　　又(前題)¶
擣就花房鏤成&KR0037;印匀摹七寶痕淺小鼎蟠螭沉&KR0069;撥獸銀¶
葉中央徐㸃靈漦乍漉早揺曳雲魂一線壓住秦篝又起偏¶
嘘杏梁棲燕　客愁雨餘淸簟潤凉波半衾新煖最憶玉牎¶
人怯擘時曽見認得吳家心字話江漲橋南寄來逺春夢羅¶
嚢賦情未倦(能改齋漫録近時士人於/錢塘江漲橋爲狹斜之游其後陷河南不/返其友寄以龍涎香士人酬之云認得吳家心字香玉牎春夢紫羅囊)¶
　　　十二時(雲母燈)¶
是何人碧山深處潛入仙㕑私竊把石粉雲英堆積翦翦層¶
層疊疊面面裝成稜稜作(去/聲)就細染紅牋貼正夜靜改席西¶
園紫鳳吐珠曽否銅槃吹滅　閒更思棃花院落定自十分¶
淸絶宿鳥窺來飛蛾拂去不道成冰雪謾認他是燈分明一¶
片冷月　也只消抛殘小扇玉面當前終怯怎得𢹂歸江南¶
<pb:KR4f0025_SBCK_028-4a>¶
樂事鬧向元宵節看翠睂幾許屏風影中低說¶
　　　㸃絳脣(鞦韆)¶
香袂飄空爲誰一𥬇穿花徑有時花頂羅韤纖纖並　飛去¶
飛來不許驚鴻定重門靜粉牆深映留取春風影¶
　　　前題(曲周)王顯祚(湛求)¶
靑粉牆髙是誰紅索中摇曳窄衫初試轉覺腰支細　冷¶
　𥬇江南不省春游戲層檐厎畫裙窣地生怕風扶起¶
　　　和韻(桐郷)錢　琰(又持)¶
　小院層䦨下臨一道蘼蕪徑柳梢花頂飛燕差堪並　嬝¶
　娜春風不放游絲定金鈴靜翠遮紅映忍露全身影¶
　　　釵頭鳳(藏鈎)¶
華筵半銀燈燦玉鈎纖手陳靑案傳言快分曹待暗將心事¶
<pb:KR4f0025_SBCK_028-4b>¶
把秋波賣在在在　番番換低低喚个儂翻被人偷算三杯¶
外含嬌態不應輸與𥬇拈衣帶再再再¶
　　　臨江仙(金指環)¶
削就葱根待束挂將榴火齊炎殷勤搓粉爲君拈愛他金小¶
小曽近玉纖纖　數徧檀郎十指帶來第五猶嫌憑敎麗句¶
續香奩解時愁不斷約了悶翻添¶
　　　踏莎行(釵)¶
金重難勝翠匀如沐愛他也有同心目曉來尋慣忱函邊坐¶
懷先綰香雲束　小鳳垂珠小魚銜玉離愁夜半挑殘燭玉¶
郎消息斷紅牋背人潛把歸期卜¶
　　　鵲橋仙(鞵)¶
湖菱烏角渚蓮紅瓣不比幫兒還瘦拈來直是小觥船只合¶
<pb:KR4f0025_SBCK_028-5a>¶
借燈前行酒　春陽花厎春泥陌上最好踏靑時&KR0049;假饒無¶
意把人看又何用明金壓繡¶
　　　秦樓月(吹笙)¶
凉煙翠銀河瀲灩光垂地光垂地小樓一曲月華如水　排¶
成鳳翅聲初遞聽殘鵝管君須記君須記風簾卷處那人雙¶
髻¶
　　　沁園春(額)¶
鏡檻初開宜對粉題休籠紫綸記折花共劇蘭雲纔覆塗妝¶
伊始翠鈿曽安慣疊纖羅微嫌短髮手裊紅絲著意刪犀梳¶
斂護貂茸一翦閣住輕寒　日斜倚小門䦨但端正窺人莫¶
便還見障羞月扇低時半露吹愁梅瓣㸃處成斑素柰看匀¶
小蟬比並料是詩人想像間蜂黄淺愛夕陽無限映取遥山¶
<pb:KR4f0025_SBCK_028-5b>¶
(李白詩妾髪初覆額折花門前劇王建詩素柰花開西子面衞/風螓首蛾睂孔氏疏云小蟬也温庭筠詩額黄無限夕陽山)¶
　　　前題　錢芳標¶
憶折花時幾寸靑絲鬖鬖覆初愛寶匳對影安黃恰正小¶
　鈿當面貼翠誰如解事春風多情梅瓣數㸃含章殿角虚¶
　山無限映夕陽一抺眇眇愁余　水晶簾厎妝梳又怕熱¶
蟬紗絔乍除道宫睂學画量來休廣宿酲餘困蹙罷纔舒¶
　嬌女詩中碩人句裏費盡才情比擬渠殷勤祝舉玉纖加¶
　處黙訴氷蜍¶
　　　又(鼻)¶
滴粉堆成黄㸃輕黏運斤可能見窺簾乍露斜侵短燭挑鬟¶
欲徧易近圎冰愛齅靑梅慵塡香棗扶下秋千喘未勝閒中¶
坐試微嘘素指暗驗鈎繩　荷風水檻長憑盼消息郎歸嚔¶
<pb:KR4f0025_SBCK_028-6a>¶
定曽伴謝公游去聮吟或擁徐妃妝後半面須絙淚泫低分¶
汗融先拭紅袖遮來𡡾轉増凝神久想新停月脈旋抱飛蠅¶
(抱朴子玉女常以黄玉為誌大如黍米在鼻上是眞玉女也圎冰小鏡名香&KR0037;用石/崇事淮南子子午卯酉爲二繩丑寅辰已未申戍亥爲四鈎俗傳鼻息左右可以驗)¶
(時婦人有娠/蠅抱其鼻)¶
　　　又(耳)¶
玉琢芳根麝月初&KR0076;螺峰逺侵勝吳綃畫了微添朱暈秦璫¶
繫却密釘神針粉拂頻沾香雲帶掠釵鳳珠垂冷不禁盤龍¶
鏡映玉臺素手影後斜臨　小堂誰弄淸琴通一線靈犀直¶
到心慣春閒易倦偷黏角枕夢輕難續翻恨鶯吟細馬䭾來¶
埃風生處掩就綸巾未易尋羅幃厎把無聲私語遞向更深¶
(唐張萱画婦人/以朱暈耳根)¶
　　　前題　錢芳標¶
<pb:KR4f0025_SBCK_028-6b>¶
　阿母前頭影語微詞靈犀早通幾傳來芳信喜占晴鵲送¶
來愁緒暗數秋蛩擫笛層樓賣花深巷閒處𨵿心幼便聦¶
纖瓊嫩情香貂垂𩯭護取尖風　附時密約喁喁怕侍女¶
　猜嫌未許從儘夢回山枕半輪欹仄妝成珠珥兩朶玲瓏¶
　䰀鬌纔梳彎環欲吐&KR0076;月依稀翠霧籠重門鎖怪誰呼小¶
字熱處微紅¶
　　　又(齒)¶
文貝編成密鎻華池懸漿易霑愛蘭湯乍嗽含朱愈瑩瓠犀¶
難擬排玉還銛刺繡花匀縫衣結扣持截餘絲不用添芳津¶
嚥對靑梅一㸃軟却慵拈　早鴉啼徧前檐悄叩罷潛將心¶
事占見輕塵動處歌時定啓愁眉展後齲慣休嫌忍病先寒¶
因嬌或噤佇想頻銜素指纖相思字漫沉吟齧筆褪了毫尖¶
<pb:KR4f0025_SBCK_028-7a>¶
# SB1_1695-046.png
# page missing
<pb:KR4f0025_SBCK_028-8a>¶
半遮更泥他沽酒缷金跳脫敎伊展畫替玉鴉叉待枕先舒¶
將盟暗齧宜印綢繆小字斜臨當别擣花房蜥蝪重繫紅紗¶
(首楞嚴經二臂四臂乃至八萬四千母陀羅臂李紳拓枝伎詩画鼓拖環錦臂攘又/鳳聲初歇翅初張李商隱詩展/画玉鴉义齧臂盟見左傳唐宮人𨕖幸以綢繆字)¶
(印/臂)¶
　　　又(掌)¶
小小瓊田煖玉無塵紋生細波慣先調粉澤兩邊齊傅未昏¶
菱鏡一面頻磨鞵拓眞纖指離偏逺水上湔裙著意搓䦨干¶
拍惹鴛鴦驚起飛度風荷　樽前一握無多縱燕燕身輕舞¶
則那任靑紅碧緑挼成綵縷裁縫熨貼砑就香羅冷露三霄¶
明珠幾顆除是仙人不譲他春來病把芳心捧罷百徧摩挱¶
(楊无咎詞掌拓鞵兒漢雜事掐去掌/四寸李商隱詩仙人掌上三霄露)¶
　　　又(乳)¶
<pb:KR4f0025_SBCK_028-8b>¶
隱約蘭胸菽發初匀脂凝暗香似羅羅翠葉新垂桐子盈盈¶
紫菂乍擘蓮房竇小含泉花翻露蔕兩兩巫峰最斷腸添惆¶
悵有纖袿一抹即是紅牆　偷將碧玉形相怪𤓰字初分蓄¶
意藏把朱欄倚處横分半截瓊簫吹徹界住中央量取刀圭¶
調成藥裹寧斷嬌兒不斷郎風流句譲屯田柳七曽賦酥娘¶
(漢雜事胸/乳菽發)¶
　　　又(膽)¶
蘖塢芝房一㸃中池生來易驚𥬇金釵卜就先能斷決犀株¶
鎭後纔得和平樓響登難房空怯最三斗除非借酒傾芳名¶
早喚狗兒吹笛伴取歌聲　沉憂何事牽情悄不覺人前太¶
息輕怕殘燈枕外簾旌蝙拂幽期夜半牎戸雞鳴愁髓頻寒¶
回腸易碎長是心頭苦暗并天邊月縱團圞如鏡難照分明¶
<pb:KR4f0025_SBCK_028-9a>¶
(黄庭經注膽爲中池素問膽主斷決李賀詩犀株防膽怯三斗/借用管輅事元稹詩狗兒吹笛膽孃歌内經膽病者善太息)¶
　　　又(腸)¶
婹嬝輕軀能有㡬多容萬斛愁慣悲銜腹内相看脈脈事來¶
心上一樣悠悠鳥道千盤轆轤雙綆又𩔖車輪轉未休縈方¶
寸穿錦梭暗擲弱縷中抽　柔情曲似江流怕易割秋山嬾¶
上樓況三朝三暮巴猨峽口一聲一斷杜宇枝頭百結將離¶
九迴猶剰杯沃能勝酒力不樽前曲再休歌河滿淚落難收¶
(白居易詩能有幾多腸錦梭用梭腸/有意錦絲穿語魚𤣥機詩離腸百結解無由/李商隱詩回腸九回後猶有剩回腸又白詩三杯自要沃中腸唐孟才人歌河滿子)¶
(畢武宗命醫候之脈/尚温而腸已絶矣)¶
　　　又(背)¶
意逺熊濃珠壓腰衱冰肌最匀盼新月堂前殷勤匍伏秋千¶
架上推遞逡巡見客遥來和羞却走翩若驚鴻望未眞踏靑¶
<pb:KR4f0025_SBCK_028-9b>¶
去惹春游年少目送香塵　催歸潛理紈巾怕汗浹輕容拭¶
更頻憶閒中指爪癢須爬慣宵分姊妹擁便情親毎到嗔時¶
抛郎半枕難齧猩紅一㸃脣堪憎甚縱千呼萬喚未肯迴身¶
(杜甫詩背後何所有/珠壓腰衱穩稱身)¶
　　　又(膝)¶
纖骨亭亭窮袴輕籠長裾半懸訝流黄織慣頻掀綜厎小車¶
容却毎觸簾邊手抱無聊心慵易軟拜起須扶態更妍留仙¶
皺見勝常道罷小立依然　試令蹈節歌筵翹一足長同沙¶
鷺拳把春衣缷盡有時蔽錦寒衾架處恨未添緜醉裏便姗¶
嬌時孊密隨意天斜坐簸錢敎郎坐放阿侯學歩俯視齊肩¶
(曹植靜思賦行孊密而妍詳/古樂府十七生兒字阿侯)¶
　　　雙雙燕(别涙)¶
<pb:KR4f0025_SBCK_028-10a>¶
問銀海水有多少層波斂愁飄怨含辛欲墮轉自把人凝盼¶
霑向長亭早晚定減了輕塵一半安排玉箸離筵伴我樽前¶
腸斷　偷看夜來枕畔傍鏡影初乾袖痕重按心心心上緫¶
是别情難慣縱遣絲垂縷綰穿不起南珠盈串裁得幾幅榴¶
裙㸃㸃行行都滿¶
　　　笛家(題趙子固畫水墨水仙)¶
亡國春風故宮&KR0610;水空餘芳草冷花開徧江南岸王孫老矣¶
文采風流墨池筆壻淚痕都染帝子含顰洛靈微歩宛在中¶
洲半悵騷人未經佩徒藝楚英九畹　繚亂一叢寒碧生煙¶
疎雨隨意攲斜鵝絹蟬紗寄情悽惋尚想白石蘭亭遺事逸¶
興千秋如見豈似吳興君家承旨蕃馬風塵滿縱自署水晶¶
宫怕有鷗波難浣¶
<pb:KR4f0025_SBCK_028-10b>¶
　　　金縷曲(水仙花禁用湘妃漢女洛神事)¶
小草先春令問誰移香本南園罷栽幽徑定武紅瓷看最好¶
銀蒜十囊齊迸簇薤葉萱芽相並幾㸃靑螺攅秀石護冰苔¶
一片凉沙淨喚仙子踏明鏡　詩家比喻閒重省未輸他礬¶
弟梅兄暗香疎影風露人間渾不到晴日紙牎留映襯髹几¶
畫屏斜整豔紫天紅昏夢裏料更番花信催難醒孤芳在伴¶
淸冷¶
　　　又(前題)¶
霽雪明吟院愛靑靑秀葉低排獨呈花面玉潤金寒爭憐惜¶
肯放風簾髙捲把十二屏山遮斷不信江南芳草渡傍蓬根¶
艾厎尋常見魚天暝鷺翹徧仙姿豈上閒釵釧便兜娘要¶
插蘭雲未容輕翦縱被春纖偷掐了折送膽缾猶戀怕零落¶
<pb:KR4f0025_SBCK_028-11a>¶
國香誰管憑仗王孫鈎水墨恣疎疎密密匀深淺須一幅好¶
東絹¶
　　　又(前題)¶
何處無香草戀晴牎靈苗抽並粉&KR0331;開早夢想西湖歸未遂¶
日日緇塵烏帽對冷𧰟娉娉嬝嬝料得芳心應𥬇我把風前¶
黄藕冠攲倒簪碧玉袂阿縞　萬花只向春陽閙惹多情游¶
絲牽住曳鈴催老便是秋林攅幾簇也有蝶銜蜂抱誰似此¶
幽芬繚繞繡入羅裙嫌太淡配山茶一捻紅尤好還又怕被¶
花惱¶
　　　又(前題)¶
物侯開春籥驗芳根頽簷曝後畫盆移却稚葉靑回纔幾日¶
又吐小蓮冰萼勝翠袖香藏珠絡雪虐風饕都過了倚南牎¶
<pb:KR4f0025_SBCK_028-11b>¶
晴景還如昨雖遲暮未寂寞　惜花不用圍簾幙任筵前山¶
薌舞罷幾曽吹落靜色孤光誰結伴除是早梅江閣比多少¶
汀蘅洲葯楚澤行吟憔悴矣料遺忘偶爾騷人錯留共我歲¶
寒約¶
　　　滿江紅(西湖荷花)¶
郭外垂楊直映到水仙祠屋愛十里花明鏡面岸沉沙腹幾¶
陣凉颸翻葉白連盤驟雨跳珠緑是誰儂一道撥靑蘋波紋¶
蹙　紅衣褪開還續碧筒卷擎相促繞蔆根荇帶冷香飛逐¶
偏是風前蝴蝶住但無人處鴛鴦浴擘生綃悔不學丹靑描¶
橫幅¶
　　　綺羅香(康熙丁丑六月舍南池上紅蓮作並頭花賦/以紀異)¶
蕙草連葩蘭英並蔕慣在貧家盆罋(年時蕙作同心花/今夏又開並蔕)誰料¶
<pb:KR4f0025_SBCK_028-12a>¶
今番雙頭水芝看涌交卮勸金叵羅深畫軸展玉丫叉重𥬇¶
莊窩半𠭇平池翻贏三十六陂種　谿亭容我小住那費桃¶
根桃葉隔江迎送臥穩風前一任冷香吹夢愁遮了葉厎難¶
扶描不到花心齊動除非喚薛夜來過繡成鍼七孔¶
　　　又(前題)¶
楊柳陰中菰蒲雨外一柄犀株通體並著花房宛似仙娥雙¶
髻算只有蜀苣同心祗認得嶧桐連理又爭如水珮風裳嫣¶
然交影鏡香裏　約開渚蘋汀蓼恣與纖鱗隊隊閙紅游戲¶
第一輕舟莫放采香人檥渾不管翠蝶衣翻生怕是録雲風¶
起問沙面頭白鴛鴦舊來曽見幾¶
　　　題竹垞並頭蓮詞後(平湖)沈岸登(覃九)¶
　紅玉雙擎漢𢀿杯温風别費翦刀裁定知茅屋詞人在故¶
<pb:KR4f0025_SBCK_028-12b>¶
　向亭陰作意開¶
　朋牋雙調綺羅香比似薲洲篴譜強有約重過聽按曲閙¶
紅一舸話斜陽¶
　　　水龍吟(白蓮)¶
緑雲十里吹香輕紈翦出機中素銀塘一曲亭亭何限露盤¶
冰柱玉腕徐來靑泥不動乍鳴柔櫓任沙鷗撲鹿雙飛不見¶
又何況雙棲鷺　好手畫師難遇倩崔吳鼠䰅描取翠衿小¶
鳥黄衣穉蝶添成花譜雲母屏風水晶簾額冷光交處爲秋¶
容太淡嫣然開到小紅橋路(宣和畫譜崔白有白蓮雙/鵝圗吳元瑜有白蓮塘圗)¶
　　　臨江仙引(枯荷)¶
三十六陂逺半竿日澹一面風攲畫橋靜采蔆船也都歸幽¶
期記紅袖滿碧筒勸舊侶全稀空留得伴愁人永夜聽雨柴¶
<pb:KR4f0025_SBCK_028-13a>¶
扉　江妃亭亭翠蓋水珮零落無遺剰寒蘆折葦相映苔磯¶
淒其看晨颸裏鴛鴦凍住了還飛漁翁𥬇且香包冷飯鍼補¶
秋衣¶
　　　又(詠茄)¶
隴上紫𤓰好黛痕濃抹露實低懸趁朝日畦丁密灑冰泉桑¶
邊看長蔕翦纍纍綻葉厎光圎筠籃滿餉白牛蕭寺赤馬吳¶
船　筵前生疎蜀客犀箸催下茫然𥬇千龎萬粟許配芳鮮¶
嬋娟愛輕　染香衫色比似花妍閒無事寫家蔬添个小蝶¶
新蟬(芝田録煬帝改茄子爲崑崙紫𤓰張文潜詩映葉乳茄濃黛抹黄山谷/銀茄詩珍蔬長蔕色勝銀又蜀人生疎不下箸又中有萬粟嚼輕氷鄭)¶
(安晩詩光圎頭腦作僧看張浮休茄/子頌頭附千龎徐熙有蟬蝶茄菜圗)¶
　　　惜紅衣(詠薑)¶
插架葵邊分畦蔗後日光穿漏看倚鴉鉏氷泉淺沙溜香苗¶
<pb:KR4f0025_SBCK_028-13b>¶
暗斸正社燕歸飛時候湖口紅掌白芽愛連船來又　㕑娘¶
纖手輕擘柔尖聽鳴小茶臼蓴絲翠冷鹽豉配能否一樣蟹¶
胥魚鱠味勝蜜橙霜韭問凍糟酣未思勸故人新酒¶
　　　同作(嘉善)魏　坤(禹平)¶
　𤓰堰分區蔗田接岸一塍香滿障影疎疎筠簾織來短新¶
芽茁後聽竹外乳鳩低喚畦畔紅到柔尖割霜根纔半¶
腥風翦斷縷鱠糝羹香橙也同薦寒糟配入芳氣襲氷盌¶
悵自故人難致客裏暗銷吟管想舍南幾稜雨浥病花秋¶
晚¶
　　　摸魚子(蓴)¶
記湘湖舊曽游處鴨頭新漲初醱越娃短艇烏篷小鏡裏千¶
絲縈髪柔櫓撥絆荇帶荷錢一樣靑難割波餘影末愛乍掐¶
<pb:KR4f0025_SBCK_028-14a>¶
春纖盛盆宛似戢戢小魚活　西泠水濯取凝脂齊脫白銀¶
釵股同滑蜀薑楚豉調應好不數韭芽如蕨煙渚闊任吹老¶
西風若个扁舟𤼵郷心未遏想别後三潭龜髯雉紖冷浸幾¶
秋月(本草春莖而未葉者名雉蓴/九十月漸麁在泥中名龜蓴)¶
　　　迷仙引(水蓼花)¶
斷續寒汀容與芳洲斜倚髙岸移近山茨緑葵定得相伴愛¶
冷紅開簇簇映采香人面有一種名字水禽偏好飛來無限¶
　垂釣休敎絆過雨尤堪翫蘋葉蘋花鷗莎占取長一半試¶
寫入千絲東絹勝寂寥幾㸃敗荷雪鴈¶
　　　滿江紅(塞上詠葦)¶
絶塞淒淸又誰把秋聲留住斜陽外寒沙揺𣻌亂山無主瑟¶
瑟乍驚心欲碎茫茫不管愁如許伴西牎燈火坐黄昏蕭蕭¶
<pb:KR4f0025_SBCK_028-14b>¶
語　催一陣茅檐雨攪一片霜林杵爲伊想徧了别離情緒¶
酒渴二更人散後月明千里鴻飛處夢滄江添个釣魚船風¶
吹去¶
　　　醉春風(荼蘼)¶
𥬇日紅偏嫩不雨靑常潤卷簾一架小庭濃認認認小摘休¶
前黄䰅緑刺最撩人𩯭　轉眼殘春盡生怕繁英褪一年花¶
事此𨵿心僅僅僅穀雨晴時牡丹開後這番風信¶
　　　侍香金童(茉莉)¶
暑雨初過密葉傳香逺忍纔露芳心先掐看攏髻鬆鬆&KR0426;一¶
㸃便到黄昏缷時猶戀　怎得知午日珠江江上讌把牆角¶
籬根齊翦結取畫船屏四面更有人兒雨鬟都滿¶
　　　疎影(芭蕉)¶
<pb:KR4f0025_SBCK_028-15a>¶
是誰種汝把緑天一片檐牙遮住欲折翻連乍卷還抽有得¶
愁心如許秋來慣與羇人伴惹多少冷風淒雨那更堪一㸃¶
疎燈繞砌暗蟲交訴　待把蛛絲拭却試今朝留與个人題¶
句小院誰來依舊黄昏明月暫飛還去羅衾夢斷三更後又¶
一葉一聲低語𢬵今番盡翦秋陰移種櫻桃花樹¶
　　　臺城路(芋)¶
𤓰田幾稜(去/聲)區分後靑靑近依禾黍趣織聲邊牽牛花外慣¶
滴籬根淸露捎溝倚渚伴錦里先生小園秋暮野色柴門夕¶
陽攜客斷畦語　圎荷滿陂匀翠晚來風葉響一樣疎雨白¶
踏泥中紫收霜後便好開筵場圃然糠煨處聽昵昵空村夜¶
䦨兒女深盌糢糊曉光聞擽釜¶
　　　柳梢靑(西𤓰)¶
<pb:KR4f0025_SBCK_028-15b>¶
乞種邊庭極知風味勝似東陵虎掌黄斑瓠犀黒白蒲鴿葱¶
靑　焦煙赤日人行盼岸柳陰陰短亭蘚井寒漿蘆簾曲几¶
閒拂秋蠅¶
　　　天香(寫生冬𤓰)¶
宿㸃危東田移硯北墨池秋蔕新翦仙&KR0037;輸長土酥比淨隨¶
意攲眠籬院寒泉溜處慣枕住沙痕一綫蒲鴿筐中乍缷蝸¶
牛雨餘留篆　小童抱時應顫壓冰㕑短檐茅店問客齋期¶
好配紫茄紅莧壚頭更見熬成餌伴七夕鍼樓果同薦轉憶¶
郷園疎蕪舊堰(天文志𤓰匏四星在/危東禾郡有冬𤓰堰)¶
　　　一翦梅(盆梅聮句)¶
定武瓷燒㡬稜紅細斛香泥淺植春叢魏坤衝寒載入小車¶
中三尺苔枝一翦霜風彞尊　盡坼椶毛裂紙筒影漸橫斜¶
<pb:KR4f0025_SBCK_028-16a>¶
態轉玲瓏坤花邊郷夢兩人同放鶴洲南聽雪亭東彞尊¶
　　　醉花間(題金曉珠水墨芙蓉)¶
湘江水澧江水木末同姿媚露下冷花繁風裏柔枝脆　玉¶
臺匀染地意匠應憔悴硯滴井華新墨吮香脣醉¶
　　　於中好(題蔡女羅疎篁寒雀圖)¶
疎篁㡬葉揺晴翠淺暈出斷霞魚尾恁時寒色空閨裏偶憶¶
得瀟湘水　更添凍雀黄昏睡問同夢梅花開未一枝巳遂¶
雙栖計任雪壓風扶起¶
　　　好事近(題馬湘蘭畫蘭)¶
一十二叢蘭意態看成千百淨洗陳丹暗粉露天然眞色¶
紅糚季布舊聞名画也動憐惜試易管夫人款有阿誰知得¶
　　　清平樂(題水墨南𤓰)¶
<pb:KR4f0025_SBCK_028-16b>¶
牽絲引蔓野外無人管纔見草簷花一半又早青黄堆滿¶
今年穀貴民飢村村剥盡榆皮合付田翁一飽全家婦子嘻¶
嘻¶
　　　㸃絳脣(敬業堂早桂)¶
金粟香濃一叢開徧團圝樹小山題句不用傷遲暮　大火¶
初流露脚飛寒兔方花礎搗来仙杵合配糖霜譜¶
曝書亭集卷第二十八¶
<pb:KR4f0025_SBCK_028-17a>¶
